<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - ירמיהו פרק יח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
ירמיהו - <A HREF="x11.htm">הכול</A><BR>פרק
<A HREF="x1101.htm">א</A>
<A HREF="x1102.htm">ב</A>
<A HREF="x1103.htm">ג</A>
<A HREF="x1104.htm">ד</A>
<A HREF="x1105.htm">ה</A>
<A HREF="x1106.htm">ו</A>
<A HREF="x1107.htm">ז</A>
<A HREF="x1108.htm">ח</A>
<A HREF="x1109.htm">ט</A>
<A HREF="x1110.htm">י</A>
<A HREF="x1111.htm">יא</A>
<A HREF="x1112.htm">יב</A>
<A HREF="x1113.htm">יג</A>
<A HREF="x1114.htm">יד</A>
<A HREF="x1115.htm">טו</A>
<A HREF="x1116.htm">טז</A>
<A HREF="x1117.htm">יז</A>
יח
<A HREF="x1119.htm">יט</A>
<A HREF="x1120.htm">כ</A>
<A HREF="x1121.htm">כא</A>
<A HREF="x1122.htm">כב</A>
<A HREF="x1123.htm">כג</A>
<A HREF="x1124.htm">כד</A>
<A HREF="x1125.htm">כה</A>
<A HREF="x1126.htm">כו</A>
<A HREF="x1127.htm">כז</A>
<A HREF="x1128.htm">כח</A>
<A HREF="x1129.htm">כט</A>
<A HREF="x1130.htm">ל</A>
<A HREF="x1131.htm">לא</A>
<A HREF="x1132.htm">לב</A>
<A HREF="x1133.htm">לג</A>
<A HREF="x1134.htm">לד</A>
<A HREF="x1135.htm">לה</A>
<A HREF="x1136.htm">לו</A>
<A HREF="x1137.htm">לז</A>
<A HREF="x1138.htm">לח</A>
<A HREF="x1139.htm">לט</A>
<A HREF="x1140.htm">מ</A>
<A HREF="x1141.htm">מא</A>
<A HREF="x1142.htm">מב</A>
<A HREF="x1143.htm">מג</A>
<A HREF="x1144.htm">מד</A>
<A HREF="x1145.htm">מה</A>
<A HREF="x1146.htm">מו</A>
<A HREF="x1147.htm">מז</A>
<A HREF="x1148.htm">מח</A>
<A HREF="x1149.htm">מט</A>
<A HREF="x1150.htm">נ</A>
<A HREF="x1151.htm">נא</A>
<A HREF="x1152.htm">נב</A>
</P>
<HR>

<H1>ירמיהו פרק יח</H1>

<A NAME="1"> </A>
<P><B>א</B> הדבר אשר היה אל-ירמיהו, מאת יהוה לאמר. 
<A NAME="2"> </A>
<B>ב</B> קום וירדת, בית היוצר; ושמה, אשמיעך את-דברי. 
<A NAME="3"> </A>
<B>ג</B> וארד, בית היוצר; והנהו (והנה-הוא) עשה מלאכה, על-האבנים. 
<A NAME="4"> </A>
<B>ד</B> ונשחת הכלי, אשר הוא עשה בחמר--ביד היוצר; ושב, ויעשהו כלי אחר, כאשר ישר בעיני היוצר, לעשות.  {ס}</P>
<A NAME="5"> </A>
<P><B>ה</B> ויהי דבר-יהוה, אלי לאמור. 
<A NAME="6"> </A>
<B>ו</B> הכיוצר הזה לא-אוכל לעשות לכם, בית ישראל--נאם-יהוה; הנה כחמר ביד היוצר, כן-אתם בידי בית ישראל.  {ס}</P>
<A NAME="7"> </A>
<P><B>ז</B> רגע אדבר, על-גוי ועל-ממלכה, לנתוש ולנתוץ, ולהאביד. 
<A NAME="8"> </A>
<B>ח</B> ושב, הגוי ההוא, מרעתו, אשר דברתי עליו--ונחמתי, על-הרעה, אשר חשבתי, לעשות לו.  {ס}</P>
<A NAME="9"> </A>
<P><B>ט</B> ורגע אדבר, על-גוי ועל-ממלכה, לבנות, ולנטוע. 
<A NAME="10"> </A>
<B>י</B> ועשה הרעה (הרע) בעיני, לבלתי שמע בקולי--ונחמתי, על-הטובה, אשר אמרתי, להיטיב אותו.  {ס}</P>
<A NAME="11"> </A>
<P><B>יא</B> ועתה אמר-נא אל-איש-יהודה ועל-יושבי ירושלם לאמר, כה אמר יהוה, הנה אנכי יוצר עליכם רעה, וחשב עליכם מחשבה; שובו נא, איש מדרכו הרעה, והיטיבו דרכיכם, ומעלליכם. 
<A NAME="12"> </A>
<B>יב</B> ואמרו, נואש:  כי-אחרי מחשבותינו נלך, ואיש שררות לבו-הרע נעשה.  {פ}</P>
<A NAME="13"> </A>
<P><B>יג</B> לכן, כה אמר יהוה, שאלו-נא בגוים, מי שמע כאלה:  שעררת עשתה מאד, בתולת ישראל. 
<A NAME="14"> </A>
<B>יד</B> היעזב מצור שדי, שלג לבנון:  אם-ינתשו, מים זרים קרים--נוזלים. 
<A NAME="15"> </A>
<B>טו</B> כי-שכחני עמי, לשוא יקטרו; ויכשלום בדרכיהם, שבילי עולם, ללכת נתיבות, דרך לא סלולה. 
<A NAME="16"> </A>
<B>טז</B> לשום ארצם לשמה, שרוקת (שריקת) עולם; כל עובר עליה, ישם ויניד בראשו. 
<A NAME="17"> </A>
<B>יז</B> כרוח-קדים אפיצם, לפני אויב; ערף ולא-פנים אראם, ביום אידם.  {ס}</P>
<A NAME="18"> </A>
<P><B>יח</B> ויאמרו, לכו ונחשבה על-ירמיהו מחשבות--כי לא-תאבד תורה מכהן ועצה מחכם, ודבר מנביא; לכו ונכהו בלשון, ואל-נקשיבה אל-כל-דבריו. 
<A NAME="19"> </A>
<B>יט</B> הקשיבה יהוה, אלי; ושמע, לקול יריבי. 
<A NAME="20"> </A>
<B>כ</B> הישלם תחת-טובה רעה, כי-כרו שוחה לנפשי; זכר עמדי לפניך, לדבר עליהם טובה, להשיב את-חמתך, מהם. 
<A NAME="21"> </A>
<B>כא</B> לכן תן את-בניהם לרעב, והגרם על-ידי-חרב, ותהינה נשיהם שכלות ואלמנות, ואנשיהם יהיו הרגי מות; בחוריהם, מכי-חרב במלחמה. 
<A NAME="22"> </A>
<B>כב</B> תשמע זעקה מבתיהם, כי-תביא עליהם גדוד פתאם:  כי-כרו שיחה (שוחה) ללכדני, ופחים טמנו לרגלי. 
<A NAME="23"> </A>
<B>כג</B> ואתה יהוה ידעת את-כל-עצתם עלי, למות--אל-תכפר על-עונם, וחטאתם מלפניך אל-תמחי; והיו (ויהיו) מכשלים לפניך, בעת אפך עשה בהם.  {ס}</P>

<HR>
<P CLASS=s>
<A HREF="x0.htm">תנ"ך</A> -
ירמיהו - <A HREF="x11.htm">הכול</A><BR>פרק
<A HREF="x1101.htm">א</A>
<A HREF="x1102.htm">ב</A>
<A HREF="x1103.htm">ג</A>
<A HREF="x1104.htm">ד</A>
<A HREF="x1105.htm">ה</A>
<A HREF="x1106.htm">ו</A>
<A HREF="x1107.htm">ז</A>
<A HREF="x1108.htm">ח</A>
<A HREF="x1109.htm">ט</A>
<A HREF="x1110.htm">י</A>
<A HREF="x1111.htm">יא</A>
<A HREF="x1112.htm">יב</A>
<A HREF="x1113.htm">יג</A>
<A HREF="x1114.htm">יד</A>
<A HREF="x1115.htm">טו</A>
<A HREF="x1116.htm">טז</A>
<A HREF="x1117.htm">יז</A>
יח
<A HREF="x1119.htm">יט</A>
<A HREF="x1120.htm">כ</A>
<A HREF="x1121.htm">כא</A>
<A HREF="x1122.htm">כב</A>
<A HREF="x1123.htm">כג</A>
<A HREF="x1124.htm">כד</A>
<A HREF="x1125.htm">כה</A>
<A HREF="x1126.htm">כו</A>
<A HREF="x1127.htm">כז</A>
<A HREF="x1128.htm">כח</A>
<A HREF="x1129.htm">כט</A>
<A HREF="x1130.htm">ל</A>
<A HREF="x1131.htm">לא</A>
<A HREF="x1132.htm">לב</A>
<A HREF="x1133.htm">לג</A>
<A HREF="x1134.htm">לד</A>
<A HREF="x1135.htm">לה</A>
<A HREF="x1136.htm">לו</A>
<A HREF="x1137.htm">לז</A>
<A HREF="x1138.htm">לח</A>
<A HREF="x1139.htm">לט</A>
<A HREF="x1140.htm">מ</A>
<A HREF="x1141.htm">מא</A>
<A HREF="x1142.htm">מב</A>
<A HREF="x1143.htm">מג</A>
<A HREF="x1144.htm">מד</A>
<A HREF="x1145.htm">מה</A>
<A HREF="x1146.htm">מו</A>
<A HREF="x1147.htm">מז</A>
<A HREF="x1148.htm">מח</A>
<A HREF="x1149.htm">מט</A>
<A HREF="x1150.htm">נ</A>
<A HREF="x1151.htm">נא</A>
<A HREF="x1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1118')</SCRIPT></P>
</BODY></HTML>
