<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - מלכים ב פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
מלכים - <A HREF="x09.htm">הכול</A><BR>מלכים א פרק
<A HREF="x09a01.htm">א</A>
<A HREF="x09a02.htm">ב</A>
<A HREF="x09a03.htm">ג</A>
<A HREF="x09a04.htm">ד</A>
<A HREF="x09a05.htm">ה</A>
<A HREF="x09a06.htm">ו</A>
<A HREF="x09a07.htm">ז</A>
<A HREF="x09a08.htm">ח</A>
<A HREF="x09a09.htm">ט</A>
<A HREF="x09a10.htm">י</A>
<A HREF="x09a11.htm">יא</A>
<A HREF="x09a12.htm">יב</A>
<A HREF="x09a13.htm">יג</A>
<A HREF="x09a14.htm">יד</A>
<A HREF="x09a15.htm">טו</A>
<A HREF="x09a16.htm">טז</A>
<A HREF="x09a17.htm">יז</A>
<A HREF="x09a18.htm">יח</A>
<A HREF="x09a19.htm">יט</A>
<A HREF="x09a20.htm">כ</A>
<A HREF="x09a21.htm">כא</A>
<A HREF="x09a22.htm">כב</A>
- מלכים ב פרק
<A HREF="x09b01.htm">א</A>
<A HREF="x09b02.htm">ב</A>
<A HREF="x09b03.htm">ג</A>
<A HREF="x09b04.htm">ד</A>
<A HREF="x09b05.htm">ה</A>
<A HREF="x09b06.htm">ו</A>
<A HREF="x09b07.htm">ז</A>
ח
<A HREF="x09b09.htm">ט</A>
<A HREF="x09b10.htm">י</A>
<A HREF="x09b11.htm">יא</A>
<A HREF="x09b12.htm">יב</A>
<A HREF="x09b13.htm">יג</A>
<A HREF="x09b14.htm">יד</A>
<A HREF="x09b15.htm">טו</A>
<A HREF="x09b16.htm">טז</A>
<A HREF="x09b17.htm">יז</A>
<A HREF="x09b18.htm">יח</A>
<A HREF="x09b19.htm">יט</A>
<A HREF="x09b20.htm">כ</A>
<A HREF="x09b21.htm">כא</A>
<A HREF="x09b22.htm">כב</A>
<A HREF="x09b23.htm">כג</A>
<A HREF="x09b24.htm">כד</A>
<A HREF="x09b25.htm">כה</A>
</P>
<HR>

<H1>מלכים ב פרק ח</H1>

<A NAME="1"> </A>
<P><B>א</B> ואלישע דבר אל-האשה אשר-החיה את-בנה לאמר, קומי ולכי אתי (את) וביתך, וגורי, באשר תגורי:  כי-קרא יהוה לרעב, וגם-בא אל-הארץ שבע שנים. 
<A NAME="2"> </A>
<B>ב</B> ותקם, האשה, ותעש, כדבר איש האלהים; ותלך היא וביתה, ותגר בארץ-פלשתים שבע שנים. 
<A NAME="3"> </A>
<B>ג</B> ויהי, מקצה שבע שנים, ותשב האשה, מארץ פלשתים; ותצא לצעק אל-המלך, אל-ביתה ואל-שדה. 
<A NAME="4"> </A>
<B>ד</B> והמלך, מדבר אל-גחזי, נער איש-האלהים, לאמר:  ספרה-נא לי, את כל-הגדלות אשר-עשה אלישע.  {ס}</P>
<A NAME="5"> </A>
<P><B>ה</B> ויהי הוא מספר למלך, את אשר-החיה את-המת, והנה האשה אשר-החיה את-בנה צעקת אל-המלך, על-ביתה ועל-שדה; ויאמר גחזי, אדני המלך--זאת האשה, וזה-בנה אשר-החיה אלישע. 
<A NAME="6"> </A>
<B>ו</B> וישאל המלך לאשה, ותספר-לו; ויתן-לה המלך סריס אחד לאמר, השיב את-כל-אשר-לה ואת כל-תבואת השדה, מיום עזבה את-הארץ, ועד-עתה.  {פ}</P>
<A NAME="7"> </A>
<P><B>ז</B> ויבא אלישע דמשק, ובן-הדד מלך-ארם חלה; ויגד-לו לאמר, בא איש האלהים עד-הנה. 
<A NAME="8"> </A>
<B>ח</B> ויאמר המלך אל-חזהאל, קח בידך מנחה, ולך, לקראת איש האלהים; ודרשת את-יהוה מאותו לאמר, האחיה מחלי זה. 
<A NAME="9"> </A>
<B>ט</B> וילך חזאל, לקראתו, ויקח מנחה בידו וכל-טוב דמשק, משא ארבעים גמל; ויבא, ויעמד לפניו, ויאמר בנך בן-הדד מלך-ארם שלחני אליך לאמר, האחיה מחלי זה. 
<A NAME="10"> </A>
<B>י</B> ויאמר אליו אלישע, לך אמר-לא (לו) חיה תחיה; והראני יהוה, כי-מות ימות. 
<A NAME="11"> </A>
<B>יא</B> ויעמד את-פניו, וישם עד-בש; ויבך, איש האלהים. 
<A NAME="12"> </A>
<B>יב</B> ויאמר חזאל, מדוע אדני בכה; ויאמר כי-ידעתי את אשר-תעשה לבני ישראל רעה, מבצריהם תשלח באש ובחריהם בחרב תהרג, ועלליהם תרטש, והרתיהם תבקע. 
<A NAME="13"> </A>
<B>יג</B> ויאמר חזהאל--כי מה עבדך הכלב, כי יעשה הדבר הגדול הזה; ויאמר אלישע, הראני יהוה אתך מלך על-ארם. 
<A NAME="14"> </A>
<B>יד</B> וילך מאת אלישע, ויבא אל-אדניו, ויאמר לו, מה-אמר לך אלישע; ויאמר, אמר לי חיה תחיה. 
<A NAME="15"> </A>
<B>טו</B> ויהי ממחרת, ויקח המכבר ויטבל במים, ויפרש על-פניו, וימת; וימלך חזהאל, תחתיו.  {פ}</P>
<A NAME="16"> </A>
<P><B>טז</B> ובשנת חמש, ליורם בן-אחאב מלך ישראל, ויהושפט, מלך יהודה--מלך יהורם בן-יהושפט, מלך יהודה. 
<A NAME="17"> </A>
<B>יז</B> בן-שלשים ושתים שנה, היה במלכו; ושמנה שנה (שנים), מלך בירושלם. 
<A NAME="18"> </A>
<B>יח</B> וילך בדרך מלכי ישראל, כאשר עשו בית אחאב--כי בת-אחאב, היתה-לו לאשה; ויעש הרע, בעיני יהוה. 
<A NAME="19"> </A>
<B>יט</B> ולא-אבה יהוה להשחית את-יהודה, למען דוד עבדו:  כאשר אמר-לו, לתת לו ניר לבניו--כל-הימים. 
<A NAME="20"> </A>
<B>כ</B> בימיו פשע אדום, מתחת יד-יהודה; וימלכו עליהם, מלך. 
<A NAME="21"> </A>
<B>כא</B> ויעבר יורם צעירה, וכל-הרכב עמו; ויהי-הוא קם לילה, ויכה את-אדום הסביב אליו ואת שרי הרכב, וינס העם, לאהליו. 
<A NAME="22"> </A>
<B>כב</B> ויפשע אדום, מתחת יד-יהודה, עד, היום הזה; אז תפשע לבנה, בעת ההיא. 
<A NAME="23"> </A>
<B>כג</B> ויתר דברי יורם, וכל-אשר עשה:  הלא-הם כתובים, על-ספר דברי הימים--למלכי יהודה. 
<A NAME="24"> </A>
<B>כד</B> וישכב יורם עם-אבתיו, ויקבר עם-אבתיו בעיר דוד; וימלך אחזיהו בנו, תחתיו.  {פ}</P>
<A NAME="25"> </A>
<P><B>כה</B> בשנת שתים-עשרה שנה, ליורם בן-אחאב מלך ישראל, מלך אחזיהו בן-יהורם, מלך יהודה. 
<A NAME="26"> </A>
<B>כו</B> בן-עשרים ושתים שנה, אחזיהו במלכו, ושנה אחת, מלך בירושלם; ושם אמו עתליהו, בת-עמרי מלך ישראל. 
<A NAME="27"> </A>
<B>כז</B> וילך, בדרך בית אחאב, ויעש הרע בעיני יהוה, כבית אחאב:  כי חתן בית-אחאב, הוא. 
<A NAME="28"> </A>
<B>כח</B> וילך את-יורם בן-אחאב, למלחמה עם-חזאל מלך-ארם--ברמת גלעד; ויכו ארמים, את-יורם. 
<A NAME="29"> </A>
<B>כט</B> וישב יורם המלך להתרפא ביזרעאל, מן-המכים אשר יכהו ארמים ברמה, בהלחמו, את-חזהאל מלך ארם; ואחזיהו בן-יהורם מלך יהודה, ירד לראות את-יורם בן-אחאב ביזרעאל--כי-חלה הוא.  {פ}</P>

<HR>
<P CLASS=s>
<A HREF="x0.htm">תנ"ך</A> -
מלכים - <A HREF="x09.htm">הכול</A><BR>מלכים א פרק
<A HREF="x09a01.htm">א</A>
<A HREF="x09a02.htm">ב</A>
<A HREF="x09a03.htm">ג</A>
<A HREF="x09a04.htm">ד</A>
<A HREF="x09a05.htm">ה</A>
<A HREF="x09a06.htm">ו</A>
<A HREF="x09a07.htm">ז</A>
<A HREF="x09a08.htm">ח</A>
<A HREF="x09a09.htm">ט</A>
<A HREF="x09a10.htm">י</A>
<A HREF="x09a11.htm">יא</A>
<A HREF="x09a12.htm">יב</A>
<A HREF="x09a13.htm">יג</A>
<A HREF="x09a14.htm">יד</A>
<A HREF="x09a15.htm">טו</A>
<A HREF="x09a16.htm">טז</A>
<A HREF="x09a17.htm">יז</A>
<A HREF="x09a18.htm">יח</A>
<A HREF="x09a19.htm">יט</A>
<A HREF="x09a20.htm">כ</A>
<A HREF="x09a21.htm">כא</A>
<A HREF="x09a22.htm">כב</A>
- מלכים ב פרק
<A HREF="x09b01.htm">א</A>
<A HREF="x09b02.htm">ב</A>
<A HREF="x09b03.htm">ג</A>
<A HREF="x09b04.htm">ד</A>
<A HREF="x09b05.htm">ה</A>
<A HREF="x09b06.htm">ו</A>
<A HREF="x09b07.htm">ז</A>
ח
<A HREF="x09b09.htm">ט</A>
<A HREF="x09b10.htm">י</A>
<A HREF="x09b11.htm">יא</A>
<A HREF="x09b12.htm">יב</A>
<A HREF="x09b13.htm">יג</A>
<A HREF="x09b14.htm">יד</A>
<A HREF="x09b15.htm">טו</A>
<A HREF="x09b16.htm">טז</A>
<A HREF="x09b17.htm">יז</A>
<A HREF="x09b18.htm">יח</A>
<A HREF="x09b19.htm">יט</A>
<A HREF="x09b20.htm">כ</A>
<A HREF="x09b21.htm">כא</A>
<A HREF="x09b22.htm">כב</A>
<A HREF="x09b23.htm">כג</A>
<A HREF="x09b24.htm">כד</A>
<A HREF="x09b25.htm">כה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x09b08')</SCRIPT></P>
</BODY></HTML>
