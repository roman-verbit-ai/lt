<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - יהושוע פרק כא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
יהושוע - <A HREF="x06.htm">הכול</A><BR>פרק
<A HREF="x0601.htm">א</A>
<A HREF="x0602.htm">ב</A>
<A HREF="x0603.htm">ג</A>
<A HREF="x0604.htm">ד</A>
<A HREF="x0605.htm">ה</A>
<A HREF="x0606.htm">ו</A>
<A HREF="x0607.htm">ז</A>
<A HREF="x0608.htm">ח</A>
<A HREF="x0609.htm">ט</A>
<A HREF="x0610.htm">י</A>
<A HREF="x0611.htm">יא</A>
<A HREF="x0612.htm">יב</A>
<A HREF="x0613.htm">יג</A>
<A HREF="x0614.htm">יד</A>
<A HREF="x0615.htm">טו</A>
<A HREF="x0616.htm">טז</A>
<A HREF="x0617.htm">יז</A>
<A HREF="x0618.htm">יח</A>
<A HREF="x0619.htm">יט</A>
<A HREF="x0620.htm">כ</A>
כא
<A HREF="x0622.htm">כב</A>
<A HREF="x0623.htm">כג</A>
<A HREF="x0624.htm">כד</A>
</P>
<HR>

<H1>יהושוע פרק כא</H1>

<A NAME="1"> </A>
<P><B>א</B> ויגשו, ראשי אבות הלוים, אל-אלעזר הכהן, ואל-יהושע בן-נון; ואל-ראשי אבות המטות, לבני ישראל. 
<A NAME="2"> </A>
<B>ב</B> וידברו אליהם בשלה, בארץ כנען לאמר, יהוה צוה ביד-משה, לתת-לנו ערים לשבת; ומגרשיהן, לבהמתנו.  {פ}</P>
<A NAME="3"> </A>
<P><B>ג</B> ויתנו בני-ישראל ללוים מנחלתם, אל-פי יהוה, את-הערים האלה, ואת-מגרשיהן. 
<A NAME="4"> </A>
<B>ד</B> ויצא הגורל, למשפחת הקהתי; ויהי לבני אהרן הכהן מן-הלוים, ממטה יהודה וממטה השמעני וממטה בנימן בגורל--ערים, שלש עשרה.  {ס}</P>
<A NAME="5"> </A>
<P><B>ה</B> ולבני קהת הנותרים, ממשפחת מטה-אפרים וממטה-דן ומחצי מטה מנשה בגורל--ערים עשר.  {ס}</P>
<A NAME="6"> </A>
<P><B>ו</B> ולבני גרשון, ממשפחות מטה-יששכר וממטה-אשר וממטה נפתלי ומחצי מטה מנשה בבשן בגורל--ערים, שלש עשרה.  {ס}</P>
<A NAME="7"> </A>
<P><B>ז</B> לבני מררי למשפחתם, ממטה ראובן וממטה-גד וממטה זבולן--ערים, שתים עשרה.  {ס}</P>
<A NAME="8"> </A>
<P><B>ח</B> ויתנו בני-ישראל ללוים, את-הערים האלה ואת-מגרשיהן, כאשר צוה יהוה ביד-משה, בגורל.  {פ}</P>
<A NAME="9"> </A>
<P><B>ט</B> ויתנו, ממטה בני יהודה, וממטה, בני שמעון--את הערים האלה, אשר-יקרא אתהן בשם. 
<A NAME="10"> </A>
<B>י</B> ויהי לבני אהרן, ממשפחות הקהתי מבני לוי:  כי להם היה הגורל, ראישנה. 
<A NAME="11"> </A>
<B>יא</B> ויתנו להם את-קרית ארבע אבי הענוק, היא חברון--בהר יהודה; ואת-מגרשה, סביבתיה. 
<A NAME="12"> </A>
<B>יב</B> ואת-שדה העיר, ואת-חצריה, נתנו לכלב בן-יפנה, באחזתו.  {ס}</P>
<A NAME="13"> </A>
<P><B>יג</B> ולבני אהרן הכהן, נתנו את-עיר מקלט הרצח--את-חברון, ואת-מגרשה; ואת-לבנה, ואת-מגרשה. 
<A NAME="14"> </A>
<B>יד</B> ואת-יתר, ואת-מגרשה, ואת-אשתמע, ואת-מגרשה. 
<A NAME="15"> </A>
<B>טו</B> ואת-חלן, ואת-מגרשה, ואת-דבר, ואת-מגרשה. 
<A NAME="16"> </A>
<B>טז</B> ואת-עין ואת-מגרשה, ואת-יטה ואת-מגרשה, את-בית שמש, ואת-מגרשה:  ערים תשע--מאת, שני השבטים האלה.  {ס}</P>
<A NAME="17"> </A>
<P><B>יז</B> וממטה בנימין, את-גבעון ואת-מגרשה, את-גבע, ואת-מגרשה. 
<A NAME="18"> </A>
<B>יח</B> את-ענתות, ואת-מגרשה, ואת-עלמון, ואת-מגרשה:  ערים, ארבע. 
<A NAME="19"> </A>
<B>יט</B> כל-ערי בני-אהרן, הכהנים--שלש-עשרה ערים, ומגרשיהן.  {ס}</P>
<A NAME="20"> </A>
<P><B>כ</B> ולמשפחות בני-קהת הלוים, הנותרים מבני קהת; ויהי ערי גורלם, ממטה אפרים. 
<A NAME="21"> </A>
<B>כא</B> ויתנו להם את-עיר מקלט הרצח, את-שכם ואת-מגרשה--בהר אפרים; ואת-גזר, ואת-מגרשה. 
<A NAME="22"> </A>
<B>כב</B> ואת-קבצים, ואת-מגרשה, ואת-בית חורן, ואת-מגרשה:  ערים, ארבע.  {ס}</P>
<A NAME="23"> </A>
<P><B>כג</B> וממטה-דן--את-אלתקא, ואת-מגרשה; את-גבתון, ואת-מגרשה. 
<A NAME="24"> </A>
<B>כד</B> את-אילון, ואת-מגרשה, את-גת-רמון, ואת-מגרשה:  ערים, ארבע. 
<A NAME="25"> </A>
<B>כה</B> וממחצית, מטה מנשה--את-תענך ואת-מגרשה, ואת-גת רמון ואת-מגרשה:  ערים, שתים. 
<A NAME="26"> </A>
<B>כו</B> כל-ערים עשר, ומגרשיהן, למשפחות בני-קהת, הנותרים.  {ס}</P>
<A NAME="27"> </A>
<P><B>כז</B> ולבני גרשון, ממשפחת הלוים--מחצי מטה מנשה את-עיר מקלט הרצח, את-גלון (גולן) בבשן ואת-מגרשה ואת-בעשתרה ואת-מגרשה:  ערים, שתים.  {ס}</P>
<A NAME="28"> </A>
<P><B>כח</B> וממטה יששכר, את-קשיון ואת-מגרשה; את-דברת, ואת-מגרשה. 
<A NAME="29"> </A>
<B>כט</B> את-ירמות, ואת-מגרשה, את-עין גנים, ואת-מגרשה:  ערים, ארבע.  {ס}</P>
<A NAME="30"> </A>
<P><B>ל</B> וממטה אשר, את-משאל ואת-מגרשה; את-עבדון, ואת-מגרשה. 
<A NAME="31"> </A>
<B>לא</B> את-חלקת, ואת-מגרשה, ואת-רחב, ואת-מגרשה:  ערים, ארבע.  {ס}</P>
<A NAME="32"> </A>
<P><B>לב</B> וממטה נפתלי את-עיר מקלט הרצח, את-קדש בגליל ואת-מגרשה ואת-חמת דאר ואת-מגרשה, ואת-קרתן, ואת-מגרשה:  ערים, שלש. 
<A NAME="33"> </A>
<B>לג</B> כל-ערי הגרשני, למשפחתם--שלש-עשרה עיר, ומגרשיהן.  {ס}</P>
<A NAME="34"> </A>
<P><B>לד</B> ולמשפחות בני-מררי, הלוים הנותרים--מאת מטה זבולן, את-יקנעם ואת-מגרשה; את-קרתה, ואת-מגרשה. 
<A NAME="35"> </A>
<B>לה</B> את-דמנה, ואת-מגרשה, את-נהלל, ואת-מגרשה:  ערים, ארבע.  {ס}</P>
<A NAME="36"> </A>
<P><B>לו</B> וממטה-גד, את-עיר מקלט הרצח, את-רמת בגלעד, ואת-מגרשה; ואת-מחנים, ואת-מגרשה. 
<A NAME="37"> </A>
<B>לז</B> את-חשבון, ואת-מגרשה, את-יעזר, ואת-מגרשה:  כל-ערים, ארבע. 
<A NAME="38"> </A>
<B>לח</B> כל-הערים לבני מררי, למשפחתם, הנותרים, ממשפחות הלוים; ויהי, גורלם--ערים, שתים עשרה. 
<A NAME="39"> </A>
<B>לט</B> כל ערי הלוים, בתוך אחזת בני-ישראל--ערים ארבעים ושמנה, ומגרשיהן. 
<A NAME="40"> </A>
<B>מ</B> תהיינה, הערים האלה--עיר עיר, ומגרשיה סביבתיה:  כן, לכל-הערים האלה.  {ס}</P>
<A NAME="41"> </A>
<P><B>מא</B> ויתן יהוה, לישראל, את-כל-הארץ, אשר נשבע לתת לאבותם; וירשוה, וישבו בה. 
<A NAME="42"> </A>
<B>מב</B> וינח יהוה להם מסביב, ככל אשר-נשבע לאבותם; ולא-עמד איש בפניהם, מכל-איביהם--את כל-איביהם, נתן יהוה בידם. 
<A NAME="43"> </A>
<B>מג</B> לא-נפל דבר--מכל הדבר הטוב, אשר-דבר יהוה אל-בית ישראל:  הכל, בא.  {פ}</P>

<HR>
<P CLASS=s>
<A HREF="x0.htm">תנ"ך</A> -
יהושוע - <A HREF="x06.htm">הכול</A><BR>פרק
<A HREF="x0601.htm">א</A>
<A HREF="x0602.htm">ב</A>
<A HREF="x0603.htm">ג</A>
<A HREF="x0604.htm">ד</A>
<A HREF="x0605.htm">ה</A>
<A HREF="x0606.htm">ו</A>
<A HREF="x0607.htm">ז</A>
<A HREF="x0608.htm">ח</A>
<A HREF="x0609.htm">ט</A>
<A HREF="x0610.htm">י</A>
<A HREF="x0611.htm">יא</A>
<A HREF="x0612.htm">יב</A>
<A HREF="x0613.htm">יג</A>
<A HREF="x0614.htm">יד</A>
<A HREF="x0615.htm">טו</A>
<A HREF="x0616.htm">טז</A>
<A HREF="x0617.htm">יז</A>
<A HREF="x0618.htm">יח</A>
<A HREF="x0619.htm">יט</A>
<A HREF="x0620.htm">כ</A>
כא
<A HREF="x0622.htm">כב</A>
<A HREF="x0623.htm">כג</A>
<A HREF="x0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0621')</SCRIPT></P>
</BODY></HTML>
