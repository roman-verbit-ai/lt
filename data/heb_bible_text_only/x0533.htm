<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - דברים פרק לג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
דברים - <A HREF="x05.htm">הכול</A><BR>פרק
<A HREF="x0501.htm">א</A>
<A HREF="x0502.htm">ב</A>
<A HREF="x0503.htm">ג</A>
<A HREF="x0504.htm">ד</A>
<A HREF="x0505.htm">ה</A>
<A HREF="x0506.htm">ו</A>
<A HREF="x0507.htm">ז</A>
<A HREF="x0508.htm">ח</A>
<A HREF="x0509.htm">ט</A>
<A HREF="x0510.htm">י</A>
<A HREF="x0511.htm">יא</A>
<A HREF="x0512.htm">יב</A>
<A HREF="x0513.htm">יג</A>
<A HREF="x0514.htm">יד</A>
<A HREF="x0515.htm">טו</A>
<A HREF="x0516.htm">טז</A>
<A HREF="x0517.htm">יז</A>
<A HREF="x0518.htm">יח</A>
<A HREF="x0519.htm">יט</A>
<A HREF="x0520.htm">כ</A>
<A HREF="x0521.htm">כא</A>
<A HREF="x0522.htm">כב</A>
<A HREF="x0523.htm">כג</A>
<A HREF="x0524.htm">כד</A>
<A HREF="x0525.htm">כה</A>
<A HREF="x0526.htm">כו</A>
<A HREF="x0527.htm">כז</A>
<A HREF="x0528.htm">כח</A>
<A HREF="x0529.htm">כט</A>
<A HREF="x0530.htm">ל</A>
<A HREF="x0531.htm">לא</A>
<A HREF="x0532.htm">לב</A>
לג
<A HREF="x0534.htm">לד</A>
</P>
<HR>

<H1>דברים פרק לג</H1>

<A NAME="1"> </A>
<P><B>א</B> וזאת הברכה, אשר ברך משה איש האלהים--את-בני ישראל:  לפני, מותו. 
<A NAME="2"> </A>
<B>ב</B> ויאמר, יהוה מסיני בא וזרח משעיר למו--הופיע מהר פארן, ואתה מרבבת קדש; מימינו, אשדת (אש דת) למו. 
<A NAME="3"> </A>
<B>ג</B> אף חבב עמים, כל-קדשיו בידך; והם תכו לרגלך, ישא מדברתיך. 
<A NAME="4"> </A>
<B>ד</B> תורה צוה-לנו, משה:  מורשה, קהלת יעקב. 
<A NAME="5"> </A>
<B>ה</B> ויהי בישרון, מלך, בהתאסף ראשי עם, יחד שבטי ישראל. 
<A NAME="6"> </A>
<B>ו</B> יחי ראובן, ואל-ימת; ויהי מתיו, מספר.  {ס}</P>
<A NAME="7"> </A>
<P><B>ז</B> וזאת ליהודה, ויאמר, שמע יהוה קול יהודה, ואל-עמו תביאנו; ידיו רב לו, ועזר מצריו תהיה.  {פ}</P>
<A NAME="8"> </A>
<P><B>ח</B> וללוי אמר, תמיך ואוריך לאיש חסידך, אשר נסיתו במסה, תריבהו על-מי מריבה. 
<A NAME="9"> </A>
<B>ט</B> האמר לאביו ולאמו, לא ראיתיו, ואת-אחיו לא הכיר, ואת-בנו לא ידע:  כי שמרו אמרתך, ובריתך ינצרו. 
<A NAME="10"> </A>
<B>י</B> יורו משפטיך ליעקב, ותורתך לישראל; ישימו קטורה באפך, וכליל על-מזבחך. 
<A NAME="11"> </A>
<B>יא</B> ברך יהוה חילו, ופעל ידיו תרצה; מחץ מתנים קמיו ומשנאיו, מן-יקומון.  {ס}</P>
<A NAME="12"> </A>
<P><B>יב</B> לבנימן אמר--ידיד יהוה, ישכן לבטח עליו; חפף עליו כל-היום, ובין כתפיו שכן.  {ס}</P>
<A NAME="13"> </A>
<P><B>יג</B> וליוסף אמר, מברכת יהוה ארצו, ממגד שמים מטל, ומתהום רבצת תחת. 
<A NAME="14"> </A>
<B>יד</B> וממגד, תבואת שמש; וממגד, גרש ירחים. 
<A NAME="15"> </A>
<B>טו</B> ומראש, הררי-קדם; וממגד, גבעות עולם. 
<A NAME="16"> </A>
<B>טז</B> וממגד, ארץ ומלאה, ורצון שכני, סנה; תבואתה לראש יוסף, ולקדקד נזיר אחיו. 
<A NAME="17"> </A>
<B>יז</B> בכור שורו הדר לו, וקרני ראם קרניו--בהם עמים ינגח יחדו, אפסי-ארץ; והם רבבות אפרים, והם אלפי מנשה.  {ס}</P>
<A NAME="18"> </A>
<P><B>יח</B> ולזבולן אמר, שמח זבולן בצאתך; ויששכר, באהליך. 
<A NAME="19"> </A>
<B>יט</B> עמים, הר-יקראו--שם, יזבחו זבחי-צדק:  כי שפע ימים יינקו, ושפני טמוני חול.  {ס}</P>
<A NAME="20"> </A>
<P><B>כ</B> ולגד אמר, ברוך מרחיב גד:  כלביא שכן, וטרף זרוע אף-קדקד. 
<A NAME="21"> </A>
<B>כא</B> וירא ראשית לו, כי-שם חלקת מחקק ספון; ויתא, ראשי עם--צדקת יהוה עשה, ומשפטיו עם-ישראל.  {ס}</P>
<A NAME="22"> </A>
<P><B>כב</B> ולדן אמר, דן גור אריה; יזנק, מן-הבשן. 
<A NAME="23"> </A>
<B>כג</B> ולנפתלי אמר--נפתלי שבע רצון, ומלא ברכת יהוה; ים ודרום, ירשה.  {ס}</P>
<A NAME="24"> </A>
<P><B>כד</B> ולאשר אמר, ברוך מבנים אשר; יהי רצוי אחיו, וטבל בשמן רגלו. 
<A NAME="25"> </A>
<B>כה</B> ברזל ונחשת, מנעלך; וכימיך, דבאך. 
<A NAME="26"> </A>
<B>כו</B> אין כאל, ישרון:  רכב שמים בעזרך, ובגאותו שחקים. 
<A NAME="27"> </A>
<B>כז</B> מענה אלהי קדם, ומתחת זרעת עולם; ויגרש מפניך אויב, ויאמר השמד. 
<A NAME="28"> </A>
<B>כח</B> וישכן ישראל בטח בדד עין יעקב, אל-ארץ דגן ותירוש; אף-שמיו, יערפו טל. 
<A NAME="29"> </A>
<B>כט</B> אשריך ישראל מי כמוך, עם נושע ביהוה, מגן עזרך, ואשר-חרב גאותך; ויכחשו איביך לך, ואתה על-במותימו תדרך.  {ס}</P>

<HR>
<P CLASS=s>
<A HREF="x0.htm">תנ"ך</A> -
דברים - <A HREF="x05.htm">הכול</A><BR>פרק
<A HREF="x0501.htm">א</A>
<A HREF="x0502.htm">ב</A>
<A HREF="x0503.htm">ג</A>
<A HREF="x0504.htm">ד</A>
<A HREF="x0505.htm">ה</A>
<A HREF="x0506.htm">ו</A>
<A HREF="x0507.htm">ז</A>
<A HREF="x0508.htm">ח</A>
<A HREF="x0509.htm">ט</A>
<A HREF="x0510.htm">י</A>
<A HREF="x0511.htm">יא</A>
<A HREF="x0512.htm">יב</A>
<A HREF="x0513.htm">יג</A>
<A HREF="x0514.htm">יד</A>
<A HREF="x0515.htm">טו</A>
<A HREF="x0516.htm">טז</A>
<A HREF="x0517.htm">יז</A>
<A HREF="x0518.htm">יח</A>
<A HREF="x0519.htm">יט</A>
<A HREF="x0520.htm">כ</A>
<A HREF="x0521.htm">כא</A>
<A HREF="x0522.htm">כב</A>
<A HREF="x0523.htm">כג</A>
<A HREF="x0524.htm">כד</A>
<A HREF="x0525.htm">כה</A>
<A HREF="x0526.htm">כו</A>
<A HREF="x0527.htm">כז</A>
<A HREF="x0528.htm">כח</A>
<A HREF="x0529.htm">כט</A>
<A HREF="x0530.htm">ל</A>
<A HREF="x0531.htm">לא</A>
<A HREF="x0532.htm">לב</A>
לג
<A HREF="x0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0533')</SCRIPT></P>
</BODY></HTML>
