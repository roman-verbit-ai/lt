<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - שמואל א פרק כ</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
שמואל - <A HREF="x08.htm">הכול</A><BR>שמואל א פרק
<A HREF="x08a01.htm">א</A>
<A HREF="x08a02.htm">ב</A>
<A HREF="x08a03.htm">ג</A>
<A HREF="x08a04.htm">ד</A>
<A HREF="x08a05.htm">ה</A>
<A HREF="x08a06.htm">ו</A>
<A HREF="x08a07.htm">ז</A>
<A HREF="x08a08.htm">ח</A>
<A HREF="x08a09.htm">ט</A>
<A HREF="x08a10.htm">י</A>
<A HREF="x08a11.htm">יא</A>
<A HREF="x08a12.htm">יב</A>
<A HREF="x08a13.htm">יג</A>
<A HREF="x08a14.htm">יד</A>
<A HREF="x08a15.htm">טו</A>
<A HREF="x08a16.htm">טז</A>
<A HREF="x08a17.htm">יז</A>
<A HREF="x08a18.htm">יח</A>
<A HREF="x08a19.htm">יט</A>
כ
<A HREF="x08a21.htm">כא</A>
<A HREF="x08a22.htm">כב</A>
<A HREF="x08a23.htm">כג</A>
<A HREF="x08a24.htm">כד</A>
<A HREF="x08a25.htm">כה</A>
<A HREF="x08a26.htm">כו</A>
<A HREF="x08a27.htm">כז</A>
<A HREF="x08a28.htm">כח</A>
<A HREF="x08a29.htm">כט</A>
<A HREF="x08a30.htm">ל</A>
<A HREF="x08a31.htm">לא</A>
- שמואל ב פרק
<A HREF="x08b01.htm">א</A>
<A HREF="x08b02.htm">ב</A>
<A HREF="x08b03.htm">ג</A>
<A HREF="x08b04.htm">ד</A>
<A HREF="x08b05.htm">ה</A>
<A HREF="x08b06.htm">ו</A>
<A HREF="x08b07.htm">ז</A>
<A HREF="x08b08.htm">ח</A>
<A HREF="x08b09.htm">ט</A>
<A HREF="x08b10.htm">י</A>
<A HREF="x08b11.htm">יא</A>
<A HREF="x08b12.htm">יב</A>
<A HREF="x08b13.htm">יג</A>
<A HREF="x08b14.htm">יד</A>
<A HREF="x08b15.htm">טו</A>
<A HREF="x08b16.htm">טז</A>
<A HREF="x08b17.htm">יז</A>
<A HREF="x08b18.htm">יח</A>
<A HREF="x08b19.htm">יט</A>
<A HREF="x08b20.htm">כ</A>
<A HREF="x08b21.htm">כא</A>
<A HREF="x08b22.htm">כב</A>
<A HREF="x08b23.htm">כג</A>
<A HREF="x08b24.htm">כד</A>
</P>
<HR>

<H1>שמואל א פרק כ</H1>

<A NAME="1"> </A>
<P><B>א</B> ויברח דוד, מנוות (מניות) ברמה; ויבא ויאמר לפני יהונתן, מה עשיתי מה-עוני ומה-חטאתי לפני אביך--כי מבקש, את-נפשי. 
<A NAME="2"> </A>
<B>ב</B> ויאמר לו חלילה, לא תמות--הנה לו-עשה (לא-יעשה) אבי דבר גדול או דבר קטן, ולא יגלה את-אזני; ומדוע יסתיר אבי ממני את-הדבר הזה, אין זאת. 
<A NAME="3"> </A>
<B>ג</B> וישבע עוד דוד, ויאמר ידע ידע אביך כי-מצאתי חן בעיניך, ויאמר אל-ידע-זאת יהונתן, פן-יעצב; ואולם, חי-יהוה וחי נפשך--כי כפשע, ביני ובין המות. 
<A NAME="4"> </A>
<B>ד</B> ויאמר יהונתן, אל-דוד:  מה-תאמר נפשך, ואעשה-לך.  {פ}</P>
<A NAME="5"> </A>
<P><B>ה</B> ויאמר דוד אל-יהונתן, הנה-חדש מחר, ואנכי ישב-אשב עם-המלך, לאכול; ושלחתני ונסתרתי בשדה, עד הערב השלשית. 
<A NAME="6"> </A>
<B>ו</B> אם-פקד יפקדני, אביך:  ואמרת, נשאל נשאל ממני דוד לרוץ בית-לחם עירו--כי זבח הימים שם, לכל-המשפחה. 
<A NAME="7"> </A>
<B>ז</B> אם-כה יאמר טוב, שלום לעבדך; ואם-חרה יחרה, לו--דע, כי-כלתה הרעה מעמו. 
<A NAME="8"> </A>
<B>ח</B> ועשית חסד, על-עבדך, כי בברית יהוה, הבאת את-עבדך עמך; ואם-יש-בי עון המיתני אתה, ועד-אביך למה-זה תביאני.  {פ}</P>
<A NAME="9"> </A>
<P><B>ט</B> ויאמר יהונתן, חלילה לך:  כי אם-ידע אדע, כי-כלתה הרעה מעם אבי לבוא עליך--ולא אתה, אגיד לך.  {ס}</P>
<A NAME="10"> </A>
<P><B>י</B> ויאמר דוד אל-יהונתן, מי יגיד לי; או מה-יענך אביך, קשה.  {ס}</P>
<A NAME="11"> </A>
<P><B>יא</B> ויאמר יהונתן אל-דוד, לכה ונצא השדה; ויצאו שניהם, השדה.  {ס}</P>
<A NAME="12"> </A>
<P><B>יב</B> ויאמר יהונתן אל-דוד, יהוה אלהי ישראל כי-אחקר את-אבי כעת מחר השלשית, והנה-טוב, אל-דוד--ולא-אז אשלח אליך, וגליתי את-אזנך. 
<A NAME="13"> </A>
<B>יג</B> כה-יעשה יהוה ליהונתן וכה יסיף, כי-ייטב אל-אבי את-הרעה עליך--וגליתי את-אזנך, ושלחתיך והלכת לשלום; ויהי יהוה עמך, כאשר היה עם-אבי. 
<A NAME="14"> </A>
<B>יד</B> ולא, אם-עודני חי; ולא-תעשה עמדי חסד יהוה, ולא אמות. 
<A NAME="15"> </A>
<B>טו</B> ולא-תכרית את-חסדך מעם ביתי, עד-עולם; ולא, בהכרת יהוה את-איבי דוד, איש, מעל פני האדמה. 
<A NAME="16"> </A>
<B>טז</B> ויכרת יהונתן, עם-בית דוד; ובקש יהוה, מיד איבי דוד. 
<A NAME="17"> </A>
<B>יז</B> ויוסף יהונתן להשביע את-דוד, באהבתו אתו:  כי-אהבת נפשו, אהבו.  {ס}</P>
<A NAME="18"> </A>
<P><B>יח</B> ויאמר-לו יהונתן, מחר חדש; ונפקדת, כי יפקד מושבך. 
<A NAME="19"> </A>
<B>יט</B> ושלשת, תרד מאד, ובאת אל-המקום, אשר-נסתרת שם ביום המעשה; וישבת, אצל האבן האזל. 
<A NAME="20"> </A>
<B>כ</B> ואני, שלשת החצים צדה אורה, לשלח-לי, למטרה. 
<A NAME="21"> </A>
<B>כא</B> והנה אשלח את-הנער, לך מצא את-החצים:  אם-אמר אמר לנער הנה החצים ממך והנה, קחנו ובאה כי-שלום לך ואין דבר--חי-יהוה. 
<A NAME="22"> </A>
<B>כב</B> ואם-כה אמר לעלם, הנה החצים ממך והלאה--לך, כי שלחך יהוה. 
<A NAME="23"> </A>
<B>כג</B> והדבר--אשר דברנו, אני ואתה:  הנה יהוה ביני ובינך, עד-עולם.  {ס}</P>
<A NAME="24"> </A>
<P><B>כד</B> ויסתר דוד, בשדה; ויהי החדש, וישב המלך על- (אל-) הלחם לאכול. 
<A NAME="25"> </A>
<B>כה</B> וישב המלך על-מושבו כפעם בפעם, אל-מושב הקיר, ויקם יהונתן, וישב אבנר מצד שאול; ויפקד, מקום דוד. 
<A NAME="26"> </A>
<B>כו</B> ולא-דבר שאול מאומה, ביום ההוא:  כי אמר מקרה הוא, בלתי טהור הוא כי-לא טהור.  {ס}</P>
<A NAME="27"> </A>
<P><B>כז</B> ויהי, ממחרת החדש השני, ויפקד, מקום דוד;  {פ}<BR> <BR>ויאמר שאול, אל-יהונתן בנו, מדוע לא-בא בן-ישי גם-תמול גם-היום, אל-הלחם. 
<A NAME="28"> </A>
<B>כח</B> ויען יהונתן, את-שאול:  נשאל נשאל דוד מעמדי, עד-בית לחם. 
<A NAME="29"> </A>
<B>כט</B> ויאמר שלחני נא כי זבח משפחה לנו בעיר, והוא צוה-לי אחי, ועתה אם-מצאתי חן בעיניך, אמלטה נא ואראה את-אחי; על-כן לא-בא, אל-שלחן המלך.  {ס}</P>
<A NAME="30"> </A>
<P><B>ל</B> ויחר-אף שאול, ביהונתן, ויאמר לו, בן-נעות המרדות:  הלוא ידעתי, כי-בחר אתה לבן-ישי, לבשתך, ולבשת ערות אמך. 
<A NAME="31"> </A>
<B>לא</B> כי כל-הימים, אשר בן-ישי חי על-האדמה, לא תכון, אתה ומלכותך; ועתה, שלח וקח אתו אלי--כי בן-מות, הוא.  {ס}</P>
<A NAME="32"> </A>
<P><B>לב</B> ויען, יהונתן, את-שאול, אביו; ויאמר אליו למה יומת, מה עשה. 
<A NAME="33"> </A>
<B>לג</B> ויטל שאול את-החנית עליו, להכתו; וידע, יהונתן, כי-כלה היא מעם אביו, להמית את-דוד.  {ס}</P>
<A NAME="34"> </A>
<P><B>לד</B> ויקם יהונתן מעם השלחן, בחרי-אף; ולא-אכל ביום-החדש השני, לחם--כי נעצב אל-דוד, כי הכלמו אביו.  {ס}</P>
<A NAME="35"> </A>
<P><B>לה</B> ויהי בבקר, ויצא יהונתן השדה למועד דוד; ונער קטן, עמו. 
<A NAME="36"> </A>
<B>לו</B> ויאמר לנערו--רץ מצא נא את-החצים, אשר אנכי מורה; הנער רץ, והוא-ירה החצי להעברו. 
<A NAME="37"> </A>
<B>לז</B> ויבא הנער עד-מקום החצי, אשר ירה יהונתן; ויקרא יהונתן אחרי הנער, ויאמר, הלוא החצי, ממך והלאה. 
<A NAME="38"> </A>
<B>לח</B> ויקרא יהונתן אחרי הנער, מהרה חושה אל-תעמד; וילקט נער יהונתן, את-החצי (החצים), ויבא, אל-אדניו. 
<A NAME="39"> </A>
<B>לט</B> והנער, לא-ידע מאומה; אך יהונתן ודוד, ידעו את-הדבר.  {ס}</P>
<A NAME="40"> </A>
<P><B>מ</B> ויתן יהונתן את-כליו, אל-הנער אשר-לו; ויאמר לו, לך הביא העיר. 
<A NAME="41"> </A>
<B>מא</B> הנער, בא, ודוד קם מאצל הנגב, ויפל לאפיו ארצה וישתחו שלש פעמים; וישקו איש את-רעהו, ויבכו איש את-רעהו, עד-דוד, הגדיל. 
<A NAME="42"> </A>
<B>מב</B> ויאמר יהונתן לדוד, לך לשלום:  אשר נשבענו שנינו אנחנו, בשם יהוה לאמר, יהוה יהיה ביני ובינך ובין זרעי ובין זרעך, עד-עולם.  {פ}</P>

<HR>
<P CLASS=s>
<A HREF="x0.htm">תנ"ך</A> -
שמואל - <A HREF="x08.htm">הכול</A><BR>שמואל א פרק
<A HREF="x08a01.htm">א</A>
<A HREF="x08a02.htm">ב</A>
<A HREF="x08a03.htm">ג</A>
<A HREF="x08a04.htm">ד</A>
<A HREF="x08a05.htm">ה</A>
<A HREF="x08a06.htm">ו</A>
<A HREF="x08a07.htm">ז</A>
<A HREF="x08a08.htm">ח</A>
<A HREF="x08a09.htm">ט</A>
<A HREF="x08a10.htm">י</A>
<A HREF="x08a11.htm">יא</A>
<A HREF="x08a12.htm">יב</A>
<A HREF="x08a13.htm">יג</A>
<A HREF="x08a14.htm">יד</A>
<A HREF="x08a15.htm">טו</A>
<A HREF="x08a16.htm">טז</A>
<A HREF="x08a17.htm">יז</A>
<A HREF="x08a18.htm">יח</A>
<A HREF="x08a19.htm">יט</A>
כ
<A HREF="x08a21.htm">כא</A>
<A HREF="x08a22.htm">כב</A>
<A HREF="x08a23.htm">כג</A>
<A HREF="x08a24.htm">כד</A>
<A HREF="x08a25.htm">כה</A>
<A HREF="x08a26.htm">כו</A>
<A HREF="x08a27.htm">כז</A>
<A HREF="x08a28.htm">כח</A>
<A HREF="x08a29.htm">כט</A>
<A HREF="x08a30.htm">ל</A>
<A HREF="x08a31.htm">לא</A>
- שמואל ב פרק
<A HREF="x08b01.htm">א</A>
<A HREF="x08b02.htm">ב</A>
<A HREF="x08b03.htm">ג</A>
<A HREF="x08b04.htm">ד</A>
<A HREF="x08b05.htm">ה</A>
<A HREF="x08b06.htm">ו</A>
<A HREF="x08b07.htm">ז</A>
<A HREF="x08b08.htm">ח</A>
<A HREF="x08b09.htm">ט</A>
<A HREF="x08b10.htm">י</A>
<A HREF="x08b11.htm">יא</A>
<A HREF="x08b12.htm">יב</A>
<A HREF="x08b13.htm">יג</A>
<A HREF="x08b14.htm">יד</A>
<A HREF="x08b15.htm">טו</A>
<A HREF="x08b16.htm">טז</A>
<A HREF="x08b17.htm">יז</A>
<A HREF="x08b18.htm">יח</A>
<A HREF="x08b19.htm">יט</A>
<A HREF="x08b20.htm">כ</A>
<A HREF="x08b21.htm">כא</A>
<A HREF="x08b22.htm">כב</A>
<A HREF="x08b23.htm">כג</A>
<A HREF="x08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x08a20')</SCRIPT></P>
</BODY></HTML>
