<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - דברים פרק כב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
דברים - <A HREF="x05.htm">הכול</A><BR>פרק
<A HREF="x0501.htm">א</A>
<A HREF="x0502.htm">ב</A>
<A HREF="x0503.htm">ג</A>
<A HREF="x0504.htm">ד</A>
<A HREF="x0505.htm">ה</A>
<A HREF="x0506.htm">ו</A>
<A HREF="x0507.htm">ז</A>
<A HREF="x0508.htm">ח</A>
<A HREF="x0509.htm">ט</A>
<A HREF="x0510.htm">י</A>
<A HREF="x0511.htm">יא</A>
<A HREF="x0512.htm">יב</A>
<A HREF="x0513.htm">יג</A>
<A HREF="x0514.htm">יד</A>
<A HREF="x0515.htm">טו</A>
<A HREF="x0516.htm">טז</A>
<A HREF="x0517.htm">יז</A>
<A HREF="x0518.htm">יח</A>
<A HREF="x0519.htm">יט</A>
<A HREF="x0520.htm">כ</A>
<A HREF="x0521.htm">כא</A>
כב
<A HREF="x0523.htm">כג</A>
<A HREF="x0524.htm">כד</A>
<A HREF="x0525.htm">כה</A>
<A HREF="x0526.htm">כו</A>
<A HREF="x0527.htm">כז</A>
<A HREF="x0528.htm">כח</A>
<A HREF="x0529.htm">כט</A>
<A HREF="x0530.htm">ל</A>
<A HREF="x0531.htm">לא</A>
<A HREF="x0532.htm">לב</A>
<A HREF="x0533.htm">לג</A>
<A HREF="x0534.htm">לד</A>
</P>
<HR>

<H1>דברים פרק כב</H1>

<A NAME="1"> </A>
<P><B>א</B> לא-תראה את-שור אחיך או את-שיו, נדחים, והתעלמת, מהם:  השב תשיבם, לאחיך. 
<A NAME="2"> </A>
<B>ב</B> ואם-לא קרוב אחיך אליך, ולא ידעתו--ואספתו, אל-תוך ביתך, והיה עמך עד דרש אחיך אתו, והשבתו לו. 
<A NAME="3"> </A>
<B>ג</B> וכן תעשה לחמרו, וכן תעשה לשמלתו, וכן תעשה לכל-אבדת אחיך אשר-תאבד ממנו, ומצאתה:  לא תוכל, להתעלם.  {ס}</P>
<A NAME="4"> </A>
<P><B>ד</B> לא-תראה את-חמור אחיך או שורו, נפלים בדרך, והתעלמת, מהם:  הקם תקים, עמו.  {ס}</P>
<A NAME="5"> </A>
<P><B>ה</B> לא-יהיה כלי-גבר על-אשה, ולא-ילבש גבר שמלת אשה:  כי תועבת יהוה אלהיך, כל-עשה אלה.  {פ}</P>
<A NAME="6"> </A>
<P><B>ו</B> כי יקרא קן-צפור לפניך בדרך בכל-עץ או על-הארץ, אפרחים או ביצים, והאם רבצת על-האפרחים, או על-הביצים--לא-תקח האם, על-הבנים. 
<A NAME="7"> </A>
<B>ז</B> שלח תשלח את-האם, ואת-הבנים תקח-לך, למען ייטב לך, והארכת ימים.  {ס}</P>
<A NAME="8"> </A>
<P><B>ח</B> כי תבנה בית חדש, ועשית מעקה לגגך; ולא-תשים דמים בביתך, כי-יפל הנפל ממנו. 
<A NAME="9"> </A>
<B>ט</B> לא-תזרע כרמך, כלאים:  פן-תקדש, המלאה הזרע אשר תזרע, ותבואת, הכרם.  {ס}</P>
<A NAME="10"> </A>
<P><B>י</B> לא-תחרש בשור-ובחמר, יחדו. 
<A NAME="11"> </A>
<B>יא</B> לא תלבש שעטנז, צמר ופשתים יחדו.  {ס}</P>
<A NAME="12"> </A>
<P><B>יב</B> גדלים, תעשה-לך, על-ארבע כנפות כסותך, אשר תכסה-בה.  {ס}</P>
<A NAME="13"> </A>
<P><B>יג</B> כי-יקח איש, אשה; ובא אליה, ושנאה. 
<A NAME="14"> </A>
<B>יד</B> ושם לה עלילת דברים, והוצא עליה שם רע; ואמר, את-האשה הזאת לקחתי, ואקרב אליה, ולא-מצאתי לה בתולים. 
<A NAME="15"> </A>
<B>טו</B> ולקח אבי הנער, ואמה; והוציאו את-בתולי הנער, אל-זקני העיר--השערה. 
<A NAME="16"> </A>
<B>טז</B> ואמר אבי הנער, אל-הזקנים:  את-בתי, נתתי לאיש הזה לאשה--וישנאה. 
<A NAME="17"> </A>
<B>יז</B> והנה-הוא שם עלילת דברים לאמר, לא-מצאתי לבתך בתולים, ואלה, בתולי בתי; ופרשו, השמלה, לפני, זקני העיר. 
<A NAME="18"> </A>
<B>יח</B> ולקחו זקני העיר-ההוא, את-האיש; ויסרו, אתו. 
<A NAME="19"> </A>
<B>יט</B> וענשו אתו מאה כסף, ונתנו לאבי הנערה--כי הוציא שם רע, על בתולת ישראל; ולו-תהיה לאשה, לא-יוכל לשלחה כל-ימיו.  {ס}</P>
<A NAME="20"> </A>
<P><B>כ</B> ואם-אמת היה, הדבר הזה:  לא-נמצאו בתולים, לנער. 
<A NAME="21"> </A>
<B>כא</B> והוציאו את-הנער אל-פתח בית-אביה, וסקלוה אנשי עירה באבנים ומתה--כי-עשתה נבלה בישראל, לזנות בית אביה; ובערת הרע, מקרבך.  {ס}</P>
<A NAME="22"> </A>
<P><B>כב</B> כי-ימצא איש שכב עם-אשה בעלת-בעל, ומתו גם-שניהם--האיש השכב עם-האשה, והאשה; ובערת הרע, מישראל.  {ס}</P>
<A NAME="23"> </A>
<P><B>כג</B> כי יהיה נער בתולה, מארשה לאיש; ומצאה איש בעיר, ושכב עמה. 
<A NAME="24"> </A>
<B>כד</B> והוצאתם את-שניהם אל-שער העיר ההוא, וסקלתם אתם באבנים ומתו--את-הנער על-דבר אשר לא-צעקה בעיר, ואת-האיש על-דבר אשר-ענה את-אשת רעהו; ובערת הרע, מקרבך.  {ס}</P>
<A NAME="25"> </A>
<P><B>כה</B> ואם-בשדה ימצא האיש, את-הנער המארשה, והחזיק-בה האיש, ושכב עמה:  ומת, האיש אשר-שכב עמה--לבדו. 
<A NAME="26"> </A>
<B>כו</B> ולנער לא-תעשה דבר, אין לנער חטא מות:  כי כאשר יקום איש על-רעהו, ורצחו נפש--כן, הדבר הזה. 
<A NAME="27"> </A>
<B>כז</B> כי בשדה, מצאה; צעקה, הנער המארשה, ואין מושיע, לה.  {ס}</P>
<A NAME="28"> </A>
<P><B>כח</B> כי-ימצא איש, נער בתולה אשר לא-ארשה, ותפשה, ושכב עמה; ונמצאו. 
<A NAME="29"> </A>
<B>כט</B> ונתן האיש השכב עמה, לאבי הנער--חמשים כסף; ולו-תהיה לאשה, תחת אשר ענה--לא-יוכל שלחה, כל-ימיו.  {ס}</P>

<HR>
<P CLASS=s>
<A HREF="x0.htm">תנ"ך</A> -
דברים - <A HREF="x05.htm">הכול</A><BR>פרק
<A HREF="x0501.htm">א</A>
<A HREF="x0502.htm">ב</A>
<A HREF="x0503.htm">ג</A>
<A HREF="x0504.htm">ד</A>
<A HREF="x0505.htm">ה</A>
<A HREF="x0506.htm">ו</A>
<A HREF="x0507.htm">ז</A>
<A HREF="x0508.htm">ח</A>
<A HREF="x0509.htm">ט</A>
<A HREF="x0510.htm">י</A>
<A HREF="x0511.htm">יא</A>
<A HREF="x0512.htm">יב</A>
<A HREF="x0513.htm">יג</A>
<A HREF="x0514.htm">יד</A>
<A HREF="x0515.htm">טו</A>
<A HREF="x0516.htm">טז</A>
<A HREF="x0517.htm">יז</A>
<A HREF="x0518.htm">יח</A>
<A HREF="x0519.htm">יט</A>
<A HREF="x0520.htm">כ</A>
<A HREF="x0521.htm">כא</A>
כב
<A HREF="x0523.htm">כג</A>
<A HREF="x0524.htm">כד</A>
<A HREF="x0525.htm">כה</A>
<A HREF="x0526.htm">כו</A>
<A HREF="x0527.htm">כז</A>
<A HREF="x0528.htm">כח</A>
<A HREF="x0529.htm">כט</A>
<A HREF="x0530.htm">ל</A>
<A HREF="x0531.htm">לא</A>
<A HREF="x0532.htm">לב</A>
<A HREF="x0533.htm">לג</A>
<A HREF="x0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0522')</SCRIPT></P>
</BODY></HTML>
