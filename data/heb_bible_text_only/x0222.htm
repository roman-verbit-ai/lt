<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - שמות פרק כב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
שמות - <A HREF="x02.htm">הכול</A><BR>פרק
<A HREF="x0201.htm">א</A>
<A HREF="x0202.htm">ב</A>
<A HREF="x0203.htm">ג</A>
<A HREF="x0204.htm">ד</A>
<A HREF="x0205.htm">ה</A>
<A HREF="x0206.htm">ו</A>
<A HREF="x0207.htm">ז</A>
<A HREF="x0208.htm">ח</A>
<A HREF="x0209.htm">ט</A>
<A HREF="x0210.htm">י</A>
<A HREF="x0211.htm">יא</A>
<A HREF="x0212.htm">יב</A>
<A HREF="x0213.htm">יג</A>
<A HREF="x0214.htm">יד</A>
<A HREF="x0215.htm">טו</A>
<A HREF="x0216.htm">טז</A>
<A HREF="x0217.htm">יז</A>
<A HREF="x0218.htm">יח</A>
<A HREF="x0219.htm">יט</A>
<A HREF="x0220.htm">כ</A>
<A HREF="x0221.htm">כא</A>
כב
<A HREF="x0223.htm">כג</A>
<A HREF="x0224.htm">כד</A>
<A HREF="x0225.htm">כה</A>
<A HREF="x0226.htm">כו</A>
<A HREF="x0227.htm">כז</A>
<A HREF="x0228.htm">כח</A>
<A HREF="x0229.htm">כט</A>
<A HREF="x0230.htm">ל</A>
<A HREF="x0231.htm">לא</A>
<A HREF="x0232.htm">לב</A>
<A HREF="x0233.htm">לג</A>
<A HREF="x0234.htm">לד</A>
<A HREF="x0235.htm">לה</A>
<A HREF="x0236.htm">לו</A>
<A HREF="x0237.htm">לז</A>
<A HREF="x0238.htm">לח</A>
<A HREF="x0239.htm">לט</A>
<A HREF="x0240.htm">מ</A>
</P>
<HR>

<H1>שמות פרק כב</H1>

<A NAME="1"> </A>
<P><B>א</B> אם-במחתרת ימצא הגנב, והכה ומת--אין לו, דמים. 
<A NAME="2"> </A>
<B>ב</B> אם-זרחה השמש עליו, דמים לו:  שלם ישלם--אם-אין לו, ונמכר בגנבתו. 
<A NAME="3"> </A>
<B>ג</B> אם-המצא תמצא בידו הגנבה, משור עד-חמור עד-שה--חיים:  שנים, ישלם.  {ס}</P>
<A NAME="4"> </A>
<P><B>ד</B> כי יבער-איש, שדה או-כרם, ושלח את-בעירה, ובער בשדה אחר--מיטב שדהו ומיטב כרמו, ישלם.  {ס}</P>
<A NAME="5"> </A>
<P><B>ה</B> כי-תצא אש ומצאה קצים, ונאכל גדיש, או הקמה, או השדה--שלם ישלם, המבער את-הבערה.  {ס}</P>
<A NAME="6"> </A>
<P><B>ו</B> כי-יתן איש אל-רעהו כסף או-כלים, לשמר, וגנב, מבית האיש--אם-ימצא הגנב, ישלם שנים. 
<A NAME="7"> </A>
<B>ז</B> אם-לא ימצא הגנב, ונקרב בעל-הבית אל-האלהים:  אם-לא שלח ידו, במלאכת רעהו. 
<A NAME="8"> </A>
<B>ח</B> על-כל-דבר-פשע על-שור על-חמור על-שה על-שלמה על-כל-אבדה, אשר יאמר כי-הוא זה--עד האלהים, יבא דבר-שניהם:  אשר ירשיען אלהים, ישלם שנים לרעהו.  {ס}</P>
<A NAME="9"> </A>
<P><B>ט</B> כי-יתן איש אל-רעהו חמור או-שור או-שה, וכל-בהמה--לשמר; ומת או-נשבר או-נשבה, אין ראה. 
<A NAME="10"> </A>
<B>י</B> שבעת יהוה, תהיה בין שניהם--אם-לא שלח ידו, במלאכת רעהו; ולקח בעליו, ולא ישלם. 
<A NAME="11"> </A>
<B>יא</B> ואם-גנב יגנב, מעמו--ישלם, לבעליו. 
<A NAME="12"> </A>
<B>יב</B> אם-טרף יטרף, יבאהו עד:  הטרפה, לא ישלם.  {פ}</P>
<A NAME="13"> </A>
<P><B>יג</B> וכי-ישאל איש מעם רעהו, ונשבר או-מת; בעליו אין-עמו, שלם ישלם. 
<A NAME="14"> </A>
<B>יד</B> אם-בעליו עמו, לא ישלם:  אם-שכיר הוא, בא בשכרו.  {ס}</P>
<A NAME="15"> </A>
<P><B>טו</B> וכי-יפתה איש, בתולה אשר לא-ארשה--ושכב עמה:  מהר ימהרנה לו, לאשה. 
<A NAME="16"> </A>
<B>טז</B> אם-מאן ימאן אביה, לתתה לו--כסף ישקל, כמהר הבתולת.  {ס}</P>
<A NAME="17"> </A>
<P><B>יז</B> מכשפה, לא תחיה. 
<A NAME="18"> </A>
<B>יח</B> כל-שכב עם-בהמה, מות יומת.  {ס}</P>
<A NAME="19"> </A>
<P><B>יט</B> זבח לאלהים, יחרם--בלתי ליהוה, לבדו. 
<A NAME="20"> </A>
<B>כ</B> וגר לא-תונה, ולא תלחצנו:  כי-גרים הייתם, בארץ מצרים. 
<A NAME="21"> </A>
<B>כא</B> כל-אלמנה ויתום, לא תענון. 
<A NAME="22"> </A>
<B>כב</B> אם-ענה תענה, אתו--כי אם-צעק יצעק אלי, שמע אשמע צעקתו. 
<A NAME="23"> </A>
<B>כג</B> וחרה אפי, והרגתי אתכם בחרב; והיו נשיכם אלמנות, ובניכם יתמים.  {פ}</P>
<A NAME="24"> </A>
<P><B>כד</B> אם-כסף תלוה את-עמי, את-העני עמך--לא-תהיה לו, כנשה; לא-תשימון עליו, נשך. 
<A NAME="25"> </A>
<B>כה</B> אם-חבל תחבל, שלמת רעך--עד-בא השמש, תשיבנו לו. 
<A NAME="26"> </A>
<B>כו</B> כי הוא כסותה לבדה, הוא שמלתו לערו; במה ישכב--והיה כי-יצעק אלי, ושמעתי כי-חנון אני.  {ס}</P>
<A NAME="27"> </A>
<P><B>כז</B> אלהים, לא תקלל; ונשיא בעמך, לא תאר. 
<A NAME="28"> </A>
<B>כח</B> מלאתך ודמעך, לא תאחר; בכור בניך, תתן-לי. 
<A NAME="29"> </A>
<B>כט</B> כן-תעשה לשרך, לצאנך:  שבעת ימים יהיה עם-אמו, ביום השמיני תתנו-לי. 
<A NAME="30"> </A>
<B>ל</B> ואנשי-קדש, תהיון לי; ובשר בשדה טרפה לא תאכלו, לכלב תשלכון אתו.  {ס}</P>

<HR>
<P CLASS=s>
<A HREF="x0.htm">תנ"ך</A> -
שמות - <A HREF="x02.htm">הכול</A><BR>פרק
<A HREF="x0201.htm">א</A>
<A HREF="x0202.htm">ב</A>
<A HREF="x0203.htm">ג</A>
<A HREF="x0204.htm">ד</A>
<A HREF="x0205.htm">ה</A>
<A HREF="x0206.htm">ו</A>
<A HREF="x0207.htm">ז</A>
<A HREF="x0208.htm">ח</A>
<A HREF="x0209.htm">ט</A>
<A HREF="x0210.htm">י</A>
<A HREF="x0211.htm">יא</A>
<A HREF="x0212.htm">יב</A>
<A HREF="x0213.htm">יג</A>
<A HREF="x0214.htm">יד</A>
<A HREF="x0215.htm">טו</A>
<A HREF="x0216.htm">טז</A>
<A HREF="x0217.htm">יז</A>
<A HREF="x0218.htm">יח</A>
<A HREF="x0219.htm">יט</A>
<A HREF="x0220.htm">כ</A>
<A HREF="x0221.htm">כא</A>
כב
<A HREF="x0223.htm">כג</A>
<A HREF="x0224.htm">כד</A>
<A HREF="x0225.htm">כה</A>
<A HREF="x0226.htm">כו</A>
<A HREF="x0227.htm">כז</A>
<A HREF="x0228.htm">כח</A>
<A HREF="x0229.htm">כט</A>
<A HREF="x0230.htm">ל</A>
<A HREF="x0231.htm">לא</A>
<A HREF="x0232.htm">לב</A>
<A HREF="x0233.htm">לג</A>
<A HREF="x0234.htm">לד</A>
<A HREF="x0235.htm">לה</A>
<A HREF="x0236.htm">לו</A>
<A HREF="x0237.htm">לז</A>
<A HREF="x0238.htm">לח</A>
<A HREF="x0239.htm">לט</A>
<A HREF="x0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0222')</SCRIPT></P>
</BODY></HTML>
