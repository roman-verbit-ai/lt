<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - שמואל א פרק טו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
שמואל - <A HREF="x08.htm">הכול</A><BR>שמואל א פרק
<A HREF="x08a01.htm">א</A>
<A HREF="x08a02.htm">ב</A>
<A HREF="x08a03.htm">ג</A>
<A HREF="x08a04.htm">ד</A>
<A HREF="x08a05.htm">ה</A>
<A HREF="x08a06.htm">ו</A>
<A HREF="x08a07.htm">ז</A>
<A HREF="x08a08.htm">ח</A>
<A HREF="x08a09.htm">ט</A>
<A HREF="x08a10.htm">י</A>
<A HREF="x08a11.htm">יא</A>
<A HREF="x08a12.htm">יב</A>
<A HREF="x08a13.htm">יג</A>
<A HREF="x08a14.htm">יד</A>
טו
<A HREF="x08a16.htm">טז</A>
<A HREF="x08a17.htm">יז</A>
<A HREF="x08a18.htm">יח</A>
<A HREF="x08a19.htm">יט</A>
<A HREF="x08a20.htm">כ</A>
<A HREF="x08a21.htm">כא</A>
<A HREF="x08a22.htm">כב</A>
<A HREF="x08a23.htm">כג</A>
<A HREF="x08a24.htm">כד</A>
<A HREF="x08a25.htm">כה</A>
<A HREF="x08a26.htm">כו</A>
<A HREF="x08a27.htm">כז</A>
<A HREF="x08a28.htm">כח</A>
<A HREF="x08a29.htm">כט</A>
<A HREF="x08a30.htm">ל</A>
<A HREF="x08a31.htm">לא</A>
- שמואל ב פרק
<A HREF="x08b01.htm">א</A>
<A HREF="x08b02.htm">ב</A>
<A HREF="x08b03.htm">ג</A>
<A HREF="x08b04.htm">ד</A>
<A HREF="x08b05.htm">ה</A>
<A HREF="x08b06.htm">ו</A>
<A HREF="x08b07.htm">ז</A>
<A HREF="x08b08.htm">ח</A>
<A HREF="x08b09.htm">ט</A>
<A HREF="x08b10.htm">י</A>
<A HREF="x08b11.htm">יא</A>
<A HREF="x08b12.htm">יב</A>
<A HREF="x08b13.htm">יג</A>
<A HREF="x08b14.htm">יד</A>
<A HREF="x08b15.htm">טו</A>
<A HREF="x08b16.htm">טז</A>
<A HREF="x08b17.htm">יז</A>
<A HREF="x08b18.htm">יח</A>
<A HREF="x08b19.htm">יט</A>
<A HREF="x08b20.htm">כ</A>
<A HREF="x08b21.htm">כא</A>
<A HREF="x08b22.htm">כב</A>
<A HREF="x08b23.htm">כג</A>
<A HREF="x08b24.htm">כד</A>
</P>
<HR>

<H1>שמואל א פרק טו</H1>

<A NAME="1"> </A>
<P><B>א</B> ויאמר שמואל, אל-שאול, אתי שלח יהוה למשחך למלך, על-עמו על-ישראל; ועתה שמע, לקול דברי יהוה.  {ס}</P>
<A NAME="2"> </A>
<P><B>ב</B> כה אמר, יהוה צבאות, פקדתי, את אשר-עשה עמלק לישראל--אשר-שם לו בדרך, בעלתו ממצרים. 
<A NAME="3"> </A>
<B>ג</B> עתה לך והכיתה את-עמלק, והחרמתם את-כל-אשר-לו, ולא תחמל, עליו; והמתה מאיש עד-אשה, מעלל ועד-יונק, משור ועד-שה, מגמל ועד-חמור.  {ס}</P>
<A NAME="4"> </A>
<P><B>ד</B> וישמע שאול, את-העם, ויפקדם בטלאים, מאתים אלף רגלי; ועשרת אלפים, את-איש יהודה. 
<A NAME="5"> </A>
<B>ה</B> ויבא שאול, עד-עיר עמלק; וירב, בנחל. 
<A NAME="6"> </A>
<B>ו</B> ויאמר שאול אל-הקיני לכו סרו רדו מתוך עמלקי, פן-אספך עמו, ואתה עשיתה חסד עם-כל-בני ישראל, בעלותם ממצרים; ויסר קיני, מתוך עמלק. 
<A NAME="7"> </A>
<B>ז</B> ויך שאול, את-עמלק, מחוילה בואך שור, אשר על-פני מצרים. 
<A NAME="8"> </A>
<B>ח</B> ויתפש את-אגג מלך-עמלק, חי; ואת-כל-העם, החרים לפי-חרב. 
<A NAME="9"> </A>
<B>ט</B> ויחמל שאול והעם על-אגג, ועל-מיטב הצאן והבקר והמשנים ועל-הכרים ועל-כל-הטוב, ולא אבו, החרימם; וכל-המלאכה נמבזה ונמס, אתה החרימו.  {פ}</P>
<A NAME="10"> </A>
<P><B>י</B> ויהי, דבר-יהוה, אל-שמואל, לאמר. 
<A NAME="11"> </A>
<B>יא</B> נחמתי, כי-המלכתי את-שאול למלך--כי-שב מאחרי, ואת-דברי לא הקים; ויחר, לשמואל, ויזעק אל-יהוה, כל-הלילה. 
<A NAME="12"> </A>
<B>יב</B> וישכם שמואל לקראת שאול, בבקר; ויגד לשמואל לאמר, בא-שאול הכרמלה והנה מציב לו יד, ויסב ויעבר, וירד הגלגל. 
<A NAME="13"> </A>
<B>יג</B> ויבא שמואל, אל-שאול; ויאמר לו שאול, ברוך אתה ליהוה--הקימתי, את-דבר יהוה. 
<A NAME="14"> </A>
<B>יד</B> ויאמר שמואל, ומה קול-הצאן הזה באזני, וקול הבקר, אשר אנכי שמע. 
<A NAME="15"> </A>
<B>טו</B> ויאמר שאול מעמלקי הביאום, אשר חמל העם על-מיטב הצאן והבקר, למען זבח, ליהוה אלהיך; ואת-היותר, החרמנו.  {פ}</P>
<A NAME="16"> </A>
<P><B>טז</B> ויאמר שמואל, אל-שאול, הרף ואגידה לך, את אשר דבר יהוה אלי הלילה; ויאמרו (ויאמר) לו, דבר.  {ס}</P>
<A NAME="17"> </A>
<P><B>יז</B> ויאמר שמואל--הלוא אם-קטן אתה בעיניך, ראש שבטי ישראל אתה; וימשחך יהוה למלך, על-ישראל. 
<A NAME="18"> </A>
<B>יח</B> וישלחך יהוה, בדרך; ויאמר, לך והחרמתה את-החטאים את-עמלק, ונלחמת בו, עד כלותם אתם. 
<A NAME="19"> </A>
<B>יט</B> ולמה לא-שמעת, בקול יהוה; ותעט, אל-השלל, ותעש הרע, בעיני יהוה.  {ס}</P>
<A NAME="20"> </A>
<P><B>כ</B> ויאמר שאול אל-שמואל, אשר שמעתי בקול יהוה, ואלך, בדרך אשר-שלחני יהוה; ואביא, את-אגג מלך עמלק, ואת-עמלק, החרמתי. 
<A NAME="21"> </A>
<B>כא</B> ויקח העם מהשלל צאן ובקר, ראשית החרם, לזבח ליהוה אלהיך, בגלגל.  {ס}</P>
<A NAME="22"> </A>
<P><B>כב</B> ויאמר שמואל, החפץ ליהוה בעלות וזבחים, כשמע, בקול יהוה:  הנה שמע מזבח טוב, להקשיב מחלב אילים. 
<A NAME="23"> </A>
<B>כג</B> כי חטאת-קסם מרי, ואון ותרפים הפצר:  יען, מאסת את-דבר יהוה, וימאסך, ממלך.  {ס}</P>
<A NAME="24"> </A>
<P><B>כד</B> ויאמר שאול אל-שמואל חטאתי, כי-עברתי את-פי-יהוה ואת-דבריך:  כי יראתי את-העם, ואשמע בקולם. 
<A NAME="25"> </A>
<B>כה</B> ועתה, שא נא את-חטאתי; ושוב עמי, ואשתחוה ליהוה. 
<A NAME="26"> </A>
<B>כו</B> ויאמר שמואל אל-שאול, לא אשוב עמך:  כי מאסתה, את-דבר יהוה, וימאסך יהוה, מהיות מלך על-ישראל.  {ס}</P>
<A NAME="27"> </A>
<P><B>כז</B> ויסב שמואל, ללכת; ויחזק בכנף-מעילו, ויקרע.  {ס}</P>
<A NAME="28"> </A>
<P><B>כח</B> ויאמר אליו, שמואל, קרע יהוה את-ממלכות ישראל מעליך, היום; ונתנה, לרעך הטוב ממך.  {ס}</P>
<A NAME="29"> </A>
<P><B>כט</B> וגם נצח ישראל, לא ישקר ולא ינחם:  כי לא אדם הוא, להנחם. 
<A NAME="30"> </A>
<B>ל</B> ויאמר חטאתי--עתה כבדני נא נגד זקני-עמי, ונגד ישראל; ושוב עמי, והשתחויתי ליהוה אלהיך. 
<A NAME="31"> </A>
<B>לא</B> וישב שמואל, אחרי שאול; וישתחו שאול, ליהוה.  {ס}</P>
<A NAME="32"> </A>
<P><B>לב</B> ויאמר שמואל, הגישו אלי את-אגג מלך עמלק, וילך אליו, אגג מעדנת; ויאמר אגג, אכן סר מר-המות.  {ס}</P>
<A NAME="33"> </A>
<P><B>לג</B> ויאמר שמואל--כאשר שכלה נשים חרבך, כן-תשכל מנשים אמך; וישסף שמואל את-אגג לפני יהוה, בגלגל.  {ס}</P>
<A NAME="34"> </A>
<P><B>לד</B> וילך שמואל, הרמתה; ושאול עלה אל-ביתו, גבעת שאול. 
<A NAME="35"> </A>
<B>לה</B> ולא-יסף שמואל לראות את-שאול, עד-יום מותו, כי-התאבל שמואל, אל-שאול; ויהוה נחם, כי-המליך את-שאול על-ישראל.  {פ}</P>

<HR>
<P CLASS=s>
<A HREF="x0.htm">תנ"ך</A> -
שמואל - <A HREF="x08.htm">הכול</A><BR>שמואל א פרק
<A HREF="x08a01.htm">א</A>
<A HREF="x08a02.htm">ב</A>
<A HREF="x08a03.htm">ג</A>
<A HREF="x08a04.htm">ד</A>
<A HREF="x08a05.htm">ה</A>
<A HREF="x08a06.htm">ו</A>
<A HREF="x08a07.htm">ז</A>
<A HREF="x08a08.htm">ח</A>
<A HREF="x08a09.htm">ט</A>
<A HREF="x08a10.htm">י</A>
<A HREF="x08a11.htm">יא</A>
<A HREF="x08a12.htm">יב</A>
<A HREF="x08a13.htm">יג</A>
<A HREF="x08a14.htm">יד</A>
טו
<A HREF="x08a16.htm">טז</A>
<A HREF="x08a17.htm">יז</A>
<A HREF="x08a18.htm">יח</A>
<A HREF="x08a19.htm">יט</A>
<A HREF="x08a20.htm">כ</A>
<A HREF="x08a21.htm">כא</A>
<A HREF="x08a22.htm">כב</A>
<A HREF="x08a23.htm">כג</A>
<A HREF="x08a24.htm">כד</A>
<A HREF="x08a25.htm">כה</A>
<A HREF="x08a26.htm">כו</A>
<A HREF="x08a27.htm">כז</A>
<A HREF="x08a28.htm">כח</A>
<A HREF="x08a29.htm">כט</A>
<A HREF="x08a30.htm">ל</A>
<A HREF="x08a31.htm">לא</A>
- שמואל ב פרק
<A HREF="x08b01.htm">א</A>
<A HREF="x08b02.htm">ב</A>
<A HREF="x08b03.htm">ג</A>
<A HREF="x08b04.htm">ד</A>
<A HREF="x08b05.htm">ה</A>
<A HREF="x08b06.htm">ו</A>
<A HREF="x08b07.htm">ז</A>
<A HREF="x08b08.htm">ח</A>
<A HREF="x08b09.htm">ט</A>
<A HREF="x08b10.htm">י</A>
<A HREF="x08b11.htm">יא</A>
<A HREF="x08b12.htm">יב</A>
<A HREF="x08b13.htm">יג</A>
<A HREF="x08b14.htm">יד</A>
<A HREF="x08b15.htm">טו</A>
<A HREF="x08b16.htm">טז</A>
<A HREF="x08b17.htm">יז</A>
<A HREF="x08b18.htm">יח</A>
<A HREF="x08b19.htm">יט</A>
<A HREF="x08b20.htm">כ</A>
<A HREF="x08b21.htm">כא</A>
<A HREF="x08b22.htm">כב</A>
<A HREF="x08b23.htm">כג</A>
<A HREF="x08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x08a15')</SCRIPT></P>
</BODY></HTML>
