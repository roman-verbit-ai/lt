<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - שמות פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
שמות - <A HREF="x02.htm">הכול</A><BR>פרק
<A HREF="x0201.htm">א</A>
<A HREF="x0202.htm">ב</A>
<A HREF="x0203.htm">ג</A>
<A HREF="x0204.htm">ד</A>
<A HREF="x0205.htm">ה</A>
<A HREF="x0206.htm">ו</A>
<A HREF="x0207.htm">ז</A>
<A HREF="x0208.htm">ח</A>
<A HREF="x0209.htm">ט</A>
<A HREF="x0210.htm">י</A>
יא
<A HREF="x0212.htm">יב</A>
<A HREF="x0213.htm">יג</A>
<A HREF="x0214.htm">יד</A>
<A HREF="x0215.htm">טו</A>
<A HREF="x0216.htm">טז</A>
<A HREF="x0217.htm">יז</A>
<A HREF="x0218.htm">יח</A>
<A HREF="x0219.htm">יט</A>
<A HREF="x0220.htm">כ</A>
<A HREF="x0221.htm">כא</A>
<A HREF="x0222.htm">כב</A>
<A HREF="x0223.htm">כג</A>
<A HREF="x0224.htm">כד</A>
<A HREF="x0225.htm">כה</A>
<A HREF="x0226.htm">כו</A>
<A HREF="x0227.htm">כז</A>
<A HREF="x0228.htm">כח</A>
<A HREF="x0229.htm">כט</A>
<A HREF="x0230.htm">ל</A>
<A HREF="x0231.htm">לא</A>
<A HREF="x0232.htm">לב</A>
<A HREF="x0233.htm">לג</A>
<A HREF="x0234.htm">לד</A>
<A HREF="x0235.htm">לה</A>
<A HREF="x0236.htm">לו</A>
<A HREF="x0237.htm">לז</A>
<A HREF="x0238.htm">לח</A>
<A HREF="x0239.htm">לט</A>
<A HREF="x0240.htm">מ</A>
</P>
<HR>

<H1>שמות פרק יא</H1>

<A NAME="1"> </A>
<P><B>א</B> ויאמר יהוה אל-משה, עוד נגע אחד אביא על-פרעה ועל-מצרים--אחרי-כן, ישלח אתכם מזה:  כשלחו--כלה, גרש יגרש אתכם מזה. 
<A NAME="2"> </A>
<B>ב</B> דבר-נא, באזני העם; וישאלו איש מאת רעהו, ואשה מאת רעותה, כלי-כסף, וכלי זהב. 
<A NAME="3"> </A>
<B>ג</B> ויתן יהוה את-חן העם, בעיני מצרים; גם האיש משה, גדול מאד בארץ מצרים, בעיני עבדי-פרעה, ובעיני העם.  {ס}</P>
<A NAME="4"> </A>
<P><B>ד</B> ויאמר משה, כה אמר יהוה:  כחצת הלילה, אני יוצא בתוך מצרים. 
<A NAME="5"> </A>
<B>ה</B> ומת כל-בכור, בארץ מצרים--מבכור פרעה הישב על-כסאו, עד בכור השפחה אשר אחר הרחים; וכל, בכור בהמה. 
<A NAME="6"> </A>
<B>ו</B> והיתה צעקה גדלה, בכל-ארץ מצרים, אשר כמהו לא נהיתה, וכמהו לא תסף. 
<A NAME="7"> </A>
<B>ז</B> ולכל בני ישראל, לא יחרץ-כלב לשנו, למאיש, ועד-בהמה--למען, תדעון, אשר יפלה יהוה, בין מצרים ובין ישראל. 
<A NAME="8"> </A>
<B>ח</B> וירדו כל-עבדיך אלה אלי והשתחוו-לי לאמר, צא אתה וכל-העם אשר-ברגליך, ואחרי-כן, אצא; ויצא מעם-פרעה, בחרי-אף.  {ס}</P>
<A NAME="9"> </A>
<P><B>ט</B> ויאמר יהוה אל-משה, לא-ישמע אליכם פרעה--למען רבות מופתי, בארץ מצרים. 
<A NAME="10"> </A>
<B>י</B> ומשה ואהרן, עשו את-כל-המפתים האלה--לפני פרעה; ויחזק יהוה את-לב פרעה, ולא-שלח את-בני-ישראל מארצו.  {ס}</P>

<HR>
<P CLASS=s>
<A HREF="x0.htm">תנ"ך</A> -
שמות - <A HREF="x02.htm">הכול</A><BR>פרק
<A HREF="x0201.htm">א</A>
<A HREF="x0202.htm">ב</A>
<A HREF="x0203.htm">ג</A>
<A HREF="x0204.htm">ד</A>
<A HREF="x0205.htm">ה</A>
<A HREF="x0206.htm">ו</A>
<A HREF="x0207.htm">ז</A>
<A HREF="x0208.htm">ח</A>
<A HREF="x0209.htm">ט</A>
<A HREF="x0210.htm">י</A>
יא
<A HREF="x0212.htm">יב</A>
<A HREF="x0213.htm">יג</A>
<A HREF="x0214.htm">יד</A>
<A HREF="x0215.htm">טו</A>
<A HREF="x0216.htm">טז</A>
<A HREF="x0217.htm">יז</A>
<A HREF="x0218.htm">יח</A>
<A HREF="x0219.htm">יט</A>
<A HREF="x0220.htm">כ</A>
<A HREF="x0221.htm">כא</A>
<A HREF="x0222.htm">כב</A>
<A HREF="x0223.htm">כג</A>
<A HREF="x0224.htm">כד</A>
<A HREF="x0225.htm">כה</A>
<A HREF="x0226.htm">כו</A>
<A HREF="x0227.htm">כז</A>
<A HREF="x0228.htm">כח</A>
<A HREF="x0229.htm">כט</A>
<A HREF="x0230.htm">ל</A>
<A HREF="x0231.htm">לא</A>
<A HREF="x0232.htm">לב</A>
<A HREF="x0233.htm">לג</A>
<A HREF="x0234.htm">לד</A>
<A HREF="x0235.htm">לה</A>
<A HREF="x0236.htm">לו</A>
<A HREF="x0237.htm">לז</A>
<A HREF="x0238.htm">לח</A>
<A HREF="x0239.htm">לט</A>
<A HREF="x0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0211')</SCRIPT></P>
</BODY></HTML>
