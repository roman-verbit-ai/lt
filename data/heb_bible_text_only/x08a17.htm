<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - שמואל א פרק יז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
שמואל - <A HREF="x08.htm">הכול</A><BR>שמואל א פרק
<A HREF="x08a01.htm">א</A>
<A HREF="x08a02.htm">ב</A>
<A HREF="x08a03.htm">ג</A>
<A HREF="x08a04.htm">ד</A>
<A HREF="x08a05.htm">ה</A>
<A HREF="x08a06.htm">ו</A>
<A HREF="x08a07.htm">ז</A>
<A HREF="x08a08.htm">ח</A>
<A HREF="x08a09.htm">ט</A>
<A HREF="x08a10.htm">י</A>
<A HREF="x08a11.htm">יא</A>
<A HREF="x08a12.htm">יב</A>
<A HREF="x08a13.htm">יג</A>
<A HREF="x08a14.htm">יד</A>
<A HREF="x08a15.htm">טו</A>
<A HREF="x08a16.htm">טז</A>
יז
<A HREF="x08a18.htm">יח</A>
<A HREF="x08a19.htm">יט</A>
<A HREF="x08a20.htm">כ</A>
<A HREF="x08a21.htm">כא</A>
<A HREF="x08a22.htm">כב</A>
<A HREF="x08a23.htm">כג</A>
<A HREF="x08a24.htm">כד</A>
<A HREF="x08a25.htm">כה</A>
<A HREF="x08a26.htm">כו</A>
<A HREF="x08a27.htm">כז</A>
<A HREF="x08a28.htm">כח</A>
<A HREF="x08a29.htm">כט</A>
<A HREF="x08a30.htm">ל</A>
<A HREF="x08a31.htm">לא</A>
- שמואל ב פרק
<A HREF="x08b01.htm">א</A>
<A HREF="x08b02.htm">ב</A>
<A HREF="x08b03.htm">ג</A>
<A HREF="x08b04.htm">ד</A>
<A HREF="x08b05.htm">ה</A>
<A HREF="x08b06.htm">ו</A>
<A HREF="x08b07.htm">ז</A>
<A HREF="x08b08.htm">ח</A>
<A HREF="x08b09.htm">ט</A>
<A HREF="x08b10.htm">י</A>
<A HREF="x08b11.htm">יא</A>
<A HREF="x08b12.htm">יב</A>
<A HREF="x08b13.htm">יג</A>
<A HREF="x08b14.htm">יד</A>
<A HREF="x08b15.htm">טו</A>
<A HREF="x08b16.htm">טז</A>
<A HREF="x08b17.htm">יז</A>
<A HREF="x08b18.htm">יח</A>
<A HREF="x08b19.htm">יט</A>
<A HREF="x08b20.htm">כ</A>
<A HREF="x08b21.htm">כא</A>
<A HREF="x08b22.htm">כב</A>
<A HREF="x08b23.htm">כג</A>
<A HREF="x08b24.htm">כד</A>
</P>
<HR>

<H1>שמואל א פרק יז</H1>

<A NAME="1"> </A>
<P><B>א</B> ויאספו פלשתים את-מחניהם, למלחמה, ויאספו, שכה אשר ליהודה; ויחנו בין-שוכה ובין-עזקה, באפס דמים. 
<A NAME="2"> </A>
<B>ב</B> ושאול ואיש-ישראל נאספו, ויחנו בעמק האלה; ויערכו מלחמה, לקראת פלשתים. 
<A NAME="3"> </A>
<B>ג</B> ופלשתים עמדים אל-ההר, מזה, וישראל עמדים אל-ההר, מזה; והגיא, ביניהם. 
<A NAME="4"> </A>
<B>ד</B> ויצא איש-הבנים ממחנות פלשתים, גלית שמו מגת:  גבהו, שש אמות וזרת. 
<A NAME="5"> </A>
<B>ה</B> וכובע נחשת על-ראשו, ושריון קשקשים הוא לבוש; ומשקל, השריון--חמשת-אלפים שקלים, נחשת. 
<A NAME="6"> </A>
<B>ו</B> ומצחת נחשת, על-רגליו; וכידון נחשת, בין כתפיו. 
<A NAME="7"> </A>
<B>ז</B> וחץ (ועץ) חניתו, כמנור ארגים, ולהבת חניתו, שש-מאות שקלים ברזל; ונשא הצנה, הלך לפניו. 
<A NAME="8"> </A>
<B>ח</B> ויעמד, ויקרא אל-מערכת ישראל, ויאמר להם, למה תצאו לערך מלחמה:  הלוא אנכי הפלשתי, ואתם עבדים לשאול--ברו-לכם איש, וירד אלי. 
<A NAME="9"> </A>
<B>ט</B> אם-יוכל להלחם אתי, והכני--והיינו לכם, לעבדים; ואם-אני אוכל-לו, והכיתיו--והייתם לנו לעבדים, ועבדתם אתנו. 
<A NAME="10"> </A>
<B>י</B> ויאמר, הפלשתי, אני חרפתי את-מערכות ישראל, היום הזה; תנו-לי איש, ונלחמה יחד. 
<A NAME="11"> </A>
<B>יא</B> וישמע שאול וכל-ישראל, את-דברי הפלשתי האלה; ויחתו ויראו, מאד.  {פ}</P>
<A NAME="12"> </A>
<P><B>יב</B> ודוד בן-איש אפרתי הזה, מבית לחם יהודה, ושמו ישי, ולו שמנה בנים; והאיש בימי שאול, זקן בא באנשים. 
<A NAME="13"> </A>
<B>יג</B> וילכו שלשת בני-ישי, הגדלים--הלכו אחרי-שאול, למלחמה; ושם שלשת בניו, אשר הלכו במלחמה--אליאב הבכור ומשנהו אבינדב, והשלשי שמה. 
<A NAME="14"> </A>
<B>יד</B> ודוד, הוא הקטן; ושלשה, הגדלים, הלכו, אחרי שאול.  {ס}</P>
<A NAME="15"> </A>
<P><B>טו</B> ודוד הלך ושב, מעל שאול, לרעות את-צאן אביו, בית-לחם. 
<A NAME="16"> </A>
<B>טז</B> ויגש הפלשתי, השכם והערב; ויתיצב, ארבעים יום.  {פ}</P>
<A NAME="17"> </A>
<P><B>יז</B> ויאמר ישי לדוד בנו, קח-נא לאחיך איפת הקליא הזה, ועשרה לחם, הזה; והרץ המחנה, לאחיך. 
<A NAME="18"> </A>
<B>יח</B> ואת עשרת חרצי החלב, האלה, תביא, לשר-האלף; ואת-אחיך תפקד לשלום, ואת-ערבתם תקח. 
<A NAME="19"> </A>
<B>יט</B> ושאול והמה וכל-איש ישראל, בעמק האלה; נלחמים, עם-פלשתים.  {ס}</P>
<A NAME="20"> </A>
<P><B>כ</B> וישכם דוד בבקר, ויטש את-הצאן על-שמר, וישא וילך, כאשר צוהו ישי; ויבא, המעגלה, והחיל היצא אל-המערכה, והרעו במלחמה. 
<A NAME="21"> </A>
<B>כא</B> ותערך ישראל ופלשתים, מערכה לקראת מערכה. 
<A NAME="22"> </A>
<B>כב</B> ויטש דוד את-הכלים מעליו, על-יד שומר הכלים, וירץ, המערכה; ויבא, וישאל לאחיו לשלום. 
<A NAME="23"> </A>
<B>כג</B> והוא מדבר עמם, והנה איש הבנים עולה גלית הפלשתי שמו מגת ממערות (ממערכות) פלשתים, וידבר, כדברים האלה; וישמע, דוד. 
<A NAME="24"> </A>
<B>כד</B> וכל איש ישראל, בראותם את-האיש; וינסו, מפניו, וייראו, מאד. 
<A NAME="25"> </A>
<B>כה</B> ויאמר איש ישראל, הראיתם האיש העלה הזה--כי לחרף את-ישראל, עלה; והיה האיש אשר-יכנו יעשרנו המלך עשר גדול, ואת-בתו יתן-לו, ואת בית אביו, יעשה חפשי בישראל.  {פ}</P>
<A NAME="26"> </A>
<P><B>כו</B> ויאמר דוד, אל-האנשים העמדים עמו לאמר, מה-יעשה לאיש אשר יכה את-הפלשתי הלז, והסיר חרפה מעל ישראל:  כי מי, הפלשתי הערל הזה, כי חרף, מערכות אלהים חיים. 
<A NAME="27"> </A>
<B>כז</B> ויאמר לו העם, כדבר הזה לאמר:  כה יעשה, לאיש אשר יכנו. 
<A NAME="28"> </A>
<B>כח</B> וישמע אליאב אחיו הגדול, בדברו אל-האנשים; ויחר-אף אליאב בדוד ויאמר למה-זה ירדת, ועל-מי נטשת מעט הצאן ההנה במדבר--אני ידעתי את-זדנך ואת רע לבבך, כי למען ראות המלחמה ירדת. 
<A NAME="29"> </A>
<B>כט</B> ויאמר דוד, מה עשיתי עתה; הלוא, דבר הוא. 
<A NAME="30"> </A>
<B>ל</B> ויסב מאצלו אל-מול אחר, ויאמר כדבר הזה; וישבהו העם דבר, כדבר הראשון. 
<A NAME="31"> </A>
<B>לא</B> וישמעו, הדברים, אשר, דבר דוד; ויגדו לפני-שאול, ויקחהו. 
<A NAME="32"> </A>
<B>לב</B> ויאמר דוד אל-שאול, אל-יפל לב-אדם עליו; עבדך ילך, ונלחם עם-הפלשתי הזה. 
<A NAME="33"> </A>
<B>לג</B> ויאמר שאול אל-דוד, לא תוכל ללכת אל-הפלשתי הזה, להלחם, עמו:  כי-נער אתה, והוא איש מלחמה מנעריו.  {ס}</P>
<A NAME="34"> </A>
<P><B>לד</B> ויאמר דוד אל-שאול, רעה היה עבדך לאביו בצאן; ובא הארי ואת-הדוב, ונשא שה מהעדר. 
<A NAME="35"> </A>
<B>לה</B> ויצאתי אחריו והכתיו, והצלתי מפיו; ויקם עלי--והחזקתי בזקנו, והכתיו והמיתיו. 
<A NAME="36"> </A>
<B>לו</B> גם את-הארי גם-הדב, הכה עבדך; והיה הפלשתי הערל הזה, כאחד מהם, כי חרף, מערכת אלהים חיים.  {ס}</P>
<A NAME="37"> </A>
<P><B>לז</B> ויאמר, דוד, יהוה אשר הצלני מיד הארי ומיד הדב, הוא יצילני מיד הפלשתי הזה;  {ס}  ויאמר שאול אל-דוד לך, ויהוה יהיה עמך. 
<A NAME="38"> </A>
<B>לח</B> וילבש שאול את-דוד מדיו, ונתן קובע נחשת על-ראשו; וילבש אתו, שריון. 
<A NAME="39"> </A>
<B>לט</B> ויחגר דוד את-חרבו מעל למדיו ויאל ללכת, כי לא-נסה, ויאמר דוד אל-שאול לא אוכל ללכת באלה, כי לא נסיתי; ויסרם דוד, מעליו. 
<A NAME="40"> </A>
<B>מ</B> ויקח מקלו בידו, ויבחר-לו חמשה חלקי-אבנים מן-הנחל וישם אתם בכלי הרעים אשר-לו ובילקוט--וקלעו בידו; ויגש, אל-הפלשתי. 
<A NAME="41"> </A>
<B>מא</B> וילך, הפלשתי, הלך וקרב, אל-דוד; והאיש נשא הצנה, לפניו. 
<A NAME="42"> </A>
<B>מב</B> ויבט הפלשתי ויראה את-דוד, ויבזהו:  כי-היה נער, ואדמני עם-יפה מראה. 
<A NAME="43"> </A>
<B>מג</B> ויאמר הפלשתי, אל-דוד, הכלב אנכי, כי-אתה בא-אלי במקלות; ויקלל הפלשתי את-דוד, באלהיו. 
<A NAME="44"> </A>
<B>מד</B> ויאמר הפלשתי, אל-דוד:  לכה אלי--ואתנה את-בשרך, לעוף השמים ולבהמת השדה.  {ס}</P>
<A NAME="45"> </A>
<P><B>מה</B> ויאמר דוד, אל-הפלשתי, אתה בא אלי, בחרב ובחנית ובכידון; ואנכי בא-אליך, בשם יהוה צבאות, אלהי מערכות ישראל, אשר חרפת. 
<A NAME="46"> </A>
<B>מו</B> היום הזה יסגרך יהוה בידי והכיתך, והסרתי את-ראשך מעליך, ונתתי פגר מחנה פלשתים היום הזה, לעוף השמים ולחית הארץ; וידעו, כל-הארץ, כי יש אלהים, לישראל. 
<A NAME="47"> </A>
<B>מז</B> וידעו כל-הקהל הזה, כי-לא בחרב ובחנית יהושיע יהוה:  כי ליהוה המלחמה, ונתן אתכם בידנו.  {ס}</P>
<A NAME="48"> </A>
<P><B>מח</B> והיה כי-קם הפלשתי, וילך ויקרב לקראת דוד; וימהר דוד, וירץ המערכה לקראת הפלשתי. 
<A NAME="49"> </A>
<B>מט</B> וישלח דוד את-ידו אל-הכלי, ויקח משם אבן ויקלע, ויך את-הפלשתי, אל-מצחו; ותטבע האבן במצחו, ויפל על-פניו ארצה. 
<A NAME="50"> </A>
<B>נ</B> ויחזק דוד מן-הפלשתי בקלע ובאבן, ויך את-הפלשתי וימתהו; וחרב, אין ביד-דוד. 
<A NAME="51"> </A>
<B>נא</B> וירץ דוד ויעמד אל-הפלשתי ויקח את-חרבו וישלפה מתערה, וימתתהו, ויכרת-בה, את-ראשו; ויראו הפלשתים כי-מת גבורם, וינסו. 
<A NAME="52"> </A>
<B>נב</B> ויקמו אנשי ישראל ויהודה וירעו, וירדפו את-הפלשתים, עד-בואך גיא, ועד שערי עקרון; ויפלו חללי פלשתים, בדרך שערים, ועד-גת, ועד-עקרון. 
<A NAME="53"> </A>
<B>נג</B> וישבו בני ישראל, מדלק אחרי פלשתים; וישסו, את-מחניהם. 
<A NAME="54"> </A>
<B>נד</B> ויקח דוד את-ראש הפלשתי, ויבאהו ירושלם; ואת-כליו, שם באהלו.  {ס}</P>
<A NAME="55"> </A>
<P><B>נה</B> וכראות שאול את-דוד, יצא לקראת הפלשתי, אמר אל-אבנר שר הצבא, בן-מי-זה הנער אבנר; ויאמר אבנר, חי-נפשך המלך אם-ידעתי. 
<A NAME="56"> </A>
<B>נו</B> ויאמר, המלך:  שאל אתה, בן-מי-זה העלם.  {ס}</P>
<A NAME="57"> </A>
<P><B>נז</B> וכשוב דוד, מהכות את-הפלשתי, ויקח אתו אבנר, ויבאהו לפני שאול; וראש הפלשתי, בידו. 
<A NAME="58"> </A>
<B>נח</B> ויאמר אליו שאול, בן-מי אתה הנער; ויאמר דוד, בן-עבדך ישי בית הלחמי.</P>

<HR>
<P CLASS=s>
<A HREF="x0.htm">תנ"ך</A> -
שמואל - <A HREF="x08.htm">הכול</A><BR>שמואל א פרק
<A HREF="x08a01.htm">א</A>
<A HREF="x08a02.htm">ב</A>
<A HREF="x08a03.htm">ג</A>
<A HREF="x08a04.htm">ד</A>
<A HREF="x08a05.htm">ה</A>
<A HREF="x08a06.htm">ו</A>
<A HREF="x08a07.htm">ז</A>
<A HREF="x08a08.htm">ח</A>
<A HREF="x08a09.htm">ט</A>
<A HREF="x08a10.htm">י</A>
<A HREF="x08a11.htm">יא</A>
<A HREF="x08a12.htm">יב</A>
<A HREF="x08a13.htm">יג</A>
<A HREF="x08a14.htm">יד</A>
<A HREF="x08a15.htm">טו</A>
<A HREF="x08a16.htm">טז</A>
יז
<A HREF="x08a18.htm">יח</A>
<A HREF="x08a19.htm">יט</A>
<A HREF="x08a20.htm">כ</A>
<A HREF="x08a21.htm">כא</A>
<A HREF="x08a22.htm">כב</A>
<A HREF="x08a23.htm">כג</A>
<A HREF="x08a24.htm">כד</A>
<A HREF="x08a25.htm">כה</A>
<A HREF="x08a26.htm">כו</A>
<A HREF="x08a27.htm">כז</A>
<A HREF="x08a28.htm">כח</A>
<A HREF="x08a29.htm">כט</A>
<A HREF="x08a30.htm">ל</A>
<A HREF="x08a31.htm">לא</A>
- שמואל ב פרק
<A HREF="x08b01.htm">א</A>
<A HREF="x08b02.htm">ב</A>
<A HREF="x08b03.htm">ג</A>
<A HREF="x08b04.htm">ד</A>
<A HREF="x08b05.htm">ה</A>
<A HREF="x08b06.htm">ו</A>
<A HREF="x08b07.htm">ז</A>
<A HREF="x08b08.htm">ח</A>
<A HREF="x08b09.htm">ט</A>
<A HREF="x08b10.htm">י</A>
<A HREF="x08b11.htm">יא</A>
<A HREF="x08b12.htm">יב</A>
<A HREF="x08b13.htm">יג</A>
<A HREF="x08b14.htm">יד</A>
<A HREF="x08b15.htm">טו</A>
<A HREF="x08b16.htm">טז</A>
<A HREF="x08b17.htm">יז</A>
<A HREF="x08b18.htm">יח</A>
<A HREF="x08b19.htm">יט</A>
<A HREF="x08b20.htm">כ</A>
<A HREF="x08b21.htm">כא</A>
<A HREF="x08b22.htm">כב</A>
<A HREF="x08b23.htm">כג</A>
<A HREF="x08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x08a17')</SCRIPT></P>
</BODY></HTML>
