<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - נחמיה פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
עזרא / נחמיה - <A HREF="x35.htm">הכול</A><BR>עזרא פרק
<A HREF="x35a01.htm">א</A>
<A HREF="x35a02.htm">ב</A>
<A HREF="x35a03.htm">ג</A>
<A HREF="x35a04.htm">ד</A>
<A HREF="x35a05.htm">ה</A>
<A HREF="x35a06.htm">ו</A>
<A HREF="x35a07.htm">ז</A>
<A HREF="x35a08.htm">ח</A>
<A HREF="x35a09.htm">ט</A>
<A HREF="x35a10.htm">י</A>
- נחמיה פרק
א
<A HREF="x35b02.htm">ב</A>
<A HREF="x35b03.htm">ג</A>
<A HREF="x35b04.htm">ד</A>
<A HREF="x35b05.htm">ה</A>
<A HREF="x35b06.htm">ו</A>
<A HREF="x35b07.htm">ז</A>
<A HREF="x35b08.htm">ח</A>
<A HREF="x35b09.htm">ט</A>
<A HREF="x35b10.htm">י</A>
<A HREF="x35b11.htm">יא</A>
<A HREF="x35b12.htm">יב</A>
<A HREF="x35b13.htm">יג</A>
</P>
<HR>

<H1>נחמיה פרק א</H1>

<A NAME="1"> </A>
<P><B>א</B> דברי נחמיה, בן-חכליה:  ויהי בחדש-כסלו שנת עשרים, ואני הייתי בשושן הבירה. 
<A NAME="2"> </A>
<B>ב</B> ויבא חנני אחד מאחי, הוא ואנשים--מיהודה; ואשאלם על-היהודים הפליטה, אשר-נשארו מן-השבי--ועל-ירושלם. 
<A NAME="3"> </A>
<B>ג</B> ויאמרו, לי--הנשארים אשר-נשארו מן-השבי שם במדינה, ברעה גדלה ובחרפה; וחומת ירושלם מפרצת, ושעריה נצתו באש. 
<A NAME="4"> </A>
<B>ד</B> ויהי כשמעי את-הדברים האלה, ישבתי ואבכה, ואתאבלה, ימים; ואהי צם ומתפלל, לפני אלהי השמים. 
<A NAME="5"> </A>
<B>ה</B> ואמר, אנא יהוה אלהי השמים--האל הגדול, והנורא:  שמר הברית וחסד, לאהביו ולשמרי מצותיו. 
<A NAME="6"> </A>
<B>ו</B> תהי נא אזנך-קשבת ועיניך פתוחות לשמע אל-תפלת עבדך אשר אנכי מתפלל לפניך היום, יומם ולילה--על-בני ישראל, עבדיך; ומתודה, על-חטאות בני-ישראל אשר חטאנו לך, ואני ובית-אבי, חטאנו. 
<A NAME="7"> </A>
<B>ז</B> חבל, חבלנו לך; ולא-שמרנו את-המצות, ואת-החקים ואת-המשפטים, אשר צוית, את-משה עבדך. 
<A NAME="8"> </A>
<B>ח</B> זכר-נא, את-הדבר, אשר צוית את-משה עבדך, לאמר:  אתם תמעלו--אני, אפיץ אתכם בעמים. 
<A NAME="9"> </A>
<B>ט</B> ושבתם אלי--ושמרתם מצותי, ועשיתם אתם:  אם-יהיה נדחכם בקצה השמים, משם אקבצם, והבואתים (והביאתים) אל-המקום, אשר בחרתי לשכן את-שמי שם. 
<A NAME="10"> </A>
<B>י</B> והם עבדיך, ועמך--אשר פדית בכחך הגדול, ובידך החזקה. 
<A NAME="11"> </A>
<B>יא</B> אנא אדני, תהי נא אזנך-קשבת אל-תפלת עבדך ואל-תפלת עבדיך החפצים ליראה את-שמך, והצליחה-נא לעבדך היום, ותנהו לרחמים לפני האיש הזה; ואני הייתי משקה, למלך.  {פ}</P>

<HR>
<P CLASS=s>
<A HREF="x0.htm">תנ"ך</A> -
עזרא / נחמיה - <A HREF="x35.htm">הכול</A><BR>עזרא פרק
<A HREF="x35a01.htm">א</A>
<A HREF="x35a02.htm">ב</A>
<A HREF="x35a03.htm">ג</A>
<A HREF="x35a04.htm">ד</A>
<A HREF="x35a05.htm">ה</A>
<A HREF="x35a06.htm">ו</A>
<A HREF="x35a07.htm">ז</A>
<A HREF="x35a08.htm">ח</A>
<A HREF="x35a09.htm">ט</A>
<A HREF="x35a10.htm">י</A>
- נחמיה פרק
א
<A HREF="x35b02.htm">ב</A>
<A HREF="x35b03.htm">ג</A>
<A HREF="x35b04.htm">ד</A>
<A HREF="x35b05.htm">ה</A>
<A HREF="x35b06.htm">ו</A>
<A HREF="x35b07.htm">ז</A>
<A HREF="x35b08.htm">ח</A>
<A HREF="x35b09.htm">ט</A>
<A HREF="x35b10.htm">י</A>
<A HREF="x35b11.htm">יא</A>
<A HREF="x35b12.htm">יב</A>
<A HREF="x35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x35b01')</SCRIPT></P>
</BODY></HTML>
