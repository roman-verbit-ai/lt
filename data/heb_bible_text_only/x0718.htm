<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - שופטים פרק יח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
שופטים - <A HREF="x07.htm">הכול</A><BR>פרק
<A HREF="x0701.htm">א</A>
<A HREF="x0702.htm">ב</A>
<A HREF="x0703.htm">ג</A>
<A HREF="x0704.htm">ד</A>
<A HREF="x0705.htm">ה</A>
<A HREF="x0706.htm">ו</A>
<A HREF="x0707.htm">ז</A>
<A HREF="x0708.htm">ח</A>
<A HREF="x0709.htm">ט</A>
<A HREF="x0710.htm">י</A>
<A HREF="x0711.htm">יא</A>
<A HREF="x0712.htm">יב</A>
<A HREF="x0713.htm">יג</A>
<A HREF="x0714.htm">יד</A>
<A HREF="x0715.htm">טו</A>
<A HREF="x0716.htm">טז</A>
<A HREF="x0717.htm">יז</A>
יח
<A HREF="x0719.htm">יט</A>
<A HREF="x0720.htm">כ</A>
<A HREF="x0721.htm">כא</A>
</P>
<HR>

<H1>שופטים פרק יח</H1>

<A NAME="1"> </A>
<P><B>א</B> בימים ההם, אין מלך בישראל; ובימים ההם, שבט הדני מבקש-לו נחלה לשבת--כי לא-נפלה לו עד-היום ההוא בתוך-שבטי ישראל, בנחלה.  {פ}</P>
<A NAME="2"> </A>
<P><B>ב</B> וישלחו בני-דן ממשפחתם חמשה אנשים מקצותם אנשים בני-חיל מצרעה ומאשתאל, לרגל את-הארץ ולחקרה, ויאמרו אלהם, לכו חקרו את-הארץ; ויבאו הר-אפרים עד-בית מיכה, וילינו שם. 
<A NAME="3"> </A>
<B>ג</B> המה, עם-בית מיכה, והמה הכירו, את-קול הנער הלוי; ויסורו שם, ויאמרו לו מי-הביאך הלם, ומה-אתה עשה בזה, ומה-לך פה. 
<A NAME="4"> </A>
<B>ד</B> ויאמר אלהם--כזה וכזה, עשה לי מיכה; וישכרני, ואהי-לו לכהן. 
<A NAME="5"> </A>
<B>ה</B> ויאמרו לו, שאל-נא באלהים; ונדעה--התצלח דרכנו, אשר אנחנו הלכים עליה. 
<A NAME="6"> </A>
<B>ו</B> ויאמר להם הכהן, לכו לשלום; נכח יהוה, דרככם אשר תלכו-בה.  {פ}</P>
<A NAME="7"> </A>
<P><B>ז</B> וילכו חמשת האנשים, ויבאו לישה; ויראו את-העם אשר-בקרבה יושבת-לבטח כמשפט צדנים שקט ובטח, ואין-מכלים דבר בארץ יורש עצר, ורחוקים המה מצידנים, ודבר אין-להם עם-אדם. 
<A NAME="8"> </A>
<B>ח</B> ויבאו, אל-אחיהם, צרעה, ואשתאל; ויאמרו להם אחיהם, מה אתם. 
<A NAME="9"> </A>
<B>ט</B> ויאמרו, קומה ונעלה עליהם, כי ראינו את-הארץ, והנה טובה מאד; ואתם מחשים--אל-תעצלו, ללכת לבא לרשת את-הארץ. 
<A NAME="10"> </A>
<B>י</B> כבאכם תבאו אל-עם בטח, והארץ רחבת ידים--כי-נתנה אלהים, בידכם:  מקום אשר אין-שם מחסור, כל-דבר אשר בארץ. 
<A NAME="11"> </A>
<B>יא</B> ויסעו משם ממשפחת הדני, מצרעה ומאשתאל, שש-מאות איש, חגור כלי מלחמה. 
<A NAME="12"> </A>
<B>יב</B> ויעלו, ויחנו בקרית יערים--ביהודה; על-כן קראו למקום ההוא מחנה-דן, עד היום הזה--הנה, אחרי קרית יערים. 
<A NAME="13"> </A>
<B>יג</B> ויעברו משם, הר-אפרים; ויבאו, עד-בית מיכה. 
<A NAME="14"> </A>
<B>יד</B> ויענו חמשת האנשים, ההלכים לרגל את-הארץ ליש, ויאמרו אל-אחיהם, הידעתם כי יש בבתים האלה אפוד ותרפים ופסל ומסכה; ועתה, דעו מה-תעשו. 
<A NAME="15"> </A>
<B>טו</B> ויסורו שמה, ויבאו אל-בית-הנער הלוי בית מיכה; וישאלו-לו, לשלום. 
<A NAME="16"> </A>
<B>טז</B> ושש-מאות איש, חגורים כלי מלחמתם, נצבים, פתח השער--אשר, מבני-דן. 
<A NAME="17"> </A>
<B>יז</B> ויעלו חמשת האנשים, ההלכים לרגל את-הארץ--באו שמה, לקחו את-הפסל ואת-האפוד ואת-התרפים ואת-המסכה; והכהן, נצב פתח השער, ושש-מאות האיש, החגור כלי המלחמה. 
<A NAME="18"> </A>
<B>יח</B> ואלה, באו בית מיכה, ויקחו את-פסל האפוד, ואת-התרפים ואת-המסכה; ויאמר אליהם הכהן, מה אתם עשים. 
<A NAME="19"> </A>
<B>יט</B> ויאמרו לו החרש שים-ידך על-פיך, ולך עמנו, והיה-לנו, לאב ולכהן:  הטוב היותך כהן, לבית איש אחד, או היותך כהן, לשבט ולמשפחה בישראל. 
<A NAME="20"> </A>
<B>כ</B> וייטב, לב הכהן, ויקח את-האפוד, ואת-התרפים ואת-הפסל; ויבא, בקרב העם. 
<A NAME="21"> </A>
<B>כא</B> ויפנו, וילכו; וישימו את-הטף ואת-המקנה, ואת-הכבודה--לפניהם. 
<A NAME="22"> </A>
<B>כב</B> המה הרחיקו, מבית מיכה; והאנשים, אשר בבתים אשר עם-בית מיכה, נזעקו, וידביקו את-בני-דן. 
<A NAME="23"> </A>
<B>כג</B> ויקראו, אל-בני-דן, ויסבו, פניהם; ויאמרו למיכה, מה-לך כי נזעקת. 
<A NAME="24"> </A>
<B>כד</B> ויאמר את-אלהי אשר-עשיתי לקחתם ואת-הכהן, ותלכו--ומה-לי עוד; ומה-זה תאמרו אלי, מה-לך. 
<A NAME="25"> </A>
<B>כה</B> ויאמרו אליו בני-דן, אל-תשמע קולך עמנו--פן-יפגעו בכם, אנשים מרי נפש, ואספתה נפשך, ונפש ביתך. 
<A NAME="26"> </A>
<B>כו</B> וילכו בני-דן, לדרכם; וירא מיכה, כי-חזקים המה ממנו, ויפן, וישב אל-ביתו. 
<A NAME="27"> </A>
<B>כז</B> והמה לקחו את אשר-עשה מיכה, ואת-הכהן אשר היה-לו, ויבאו על-ליש על-עם שקט ובטח, ויכו אותם לפי-חרב; ואת-העיר, שרפו באש. 
<A NAME="28"> </A>
<B>כח</B> ואין מציל כי רחוקה-היא מצידון, ודבר אין-להם עם-אדם, והיא, בעמק אשר לבית-רחוב; ויבנו את-העיר, וישבו בה. 
<A NAME="29"> </A>
<B>כט</B> ויקראו שם-העיר, דן, בשם דן אביהם, אשר יולד לישראל; ואולם ליש שם-העיר, לראשנה. 
<A NAME="30"> </A>
<B>ל</B> ויקימו להם בני-דן, את-הפסל; ויהונתן בן-גרשם בן-מ<SUP>נ</SUP>שה הוא ובניו, היו כהנים לשבט הדני, עד-יום, גלות הארץ. 
<A NAME="31"> </A>
<B>לא</B> וישימו להם, את-פסל מיכה אשר עשה, כל-ימי היות בית-האלהים, בשלה.  {פ}</P>

<HR>
<P CLASS=s>
<A HREF="x0.htm">תנ"ך</A> -
שופטים - <A HREF="x07.htm">הכול</A><BR>פרק
<A HREF="x0701.htm">א</A>
<A HREF="x0702.htm">ב</A>
<A HREF="x0703.htm">ג</A>
<A HREF="x0704.htm">ד</A>
<A HREF="x0705.htm">ה</A>
<A HREF="x0706.htm">ו</A>
<A HREF="x0707.htm">ז</A>
<A HREF="x0708.htm">ח</A>
<A HREF="x0709.htm">ט</A>
<A HREF="x0710.htm">י</A>
<A HREF="x0711.htm">יא</A>
<A HREF="x0712.htm">יב</A>
<A HREF="x0713.htm">יג</A>
<A HREF="x0714.htm">יד</A>
<A HREF="x0715.htm">טו</A>
<A HREF="x0716.htm">טז</A>
<A HREF="x0717.htm">יז</A>
יח
<A HREF="x0719.htm">יט</A>
<A HREF="x0720.htm">כ</A>
<A HREF="x0721.htm">כא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0718')</SCRIPT></P>
</BODY></HTML>
