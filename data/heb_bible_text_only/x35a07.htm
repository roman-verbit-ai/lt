<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - עזרא פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
עזרא / נחמיה - <A HREF="x35.htm">הכול</A><BR>עזרא פרק
<A HREF="x35a01.htm">א</A>
<A HREF="x35a02.htm">ב</A>
<A HREF="x35a03.htm">ג</A>
<A HREF="x35a04.htm">ד</A>
<A HREF="x35a05.htm">ה</A>
<A HREF="x35a06.htm">ו</A>
ז
<A HREF="x35a08.htm">ח</A>
<A HREF="x35a09.htm">ט</A>
<A HREF="x35a10.htm">י</A>
- נחמיה פרק
<A HREF="x35b01.htm">א</A>
<A HREF="x35b02.htm">ב</A>
<A HREF="x35b03.htm">ג</A>
<A HREF="x35b04.htm">ד</A>
<A HREF="x35b05.htm">ה</A>
<A HREF="x35b06.htm">ו</A>
<A HREF="x35b07.htm">ז</A>
<A HREF="x35b08.htm">ח</A>
<A HREF="x35b09.htm">ט</A>
<A HREF="x35b10.htm">י</A>
<A HREF="x35b11.htm">יא</A>
<A HREF="x35b12.htm">יב</A>
<A HREF="x35b13.htm">יג</A>
</P>
<HR>

<H1>עזרא פרק ז</H1>

<A NAME="1"> </A>
<P><B>א</B> ואחר הדברים האלה, במלכות ארתחשסתא מלך-פרס--עזרא, בן-שריה, בן-עזריה, בן-חלקיה. 
<A NAME="2"> </A>
<B>ב</B> בן-שלום בן-צדוק, בן-אחיטוב. 
<A NAME="3"> </A>
<B>ג</B> בן-אמריה בן-עזריה, בן-מריות. 
<A NAME="4"> </A>
<B>ד</B> בן-זרחיה בן-עזי, בן-בקי. 
<A NAME="5"> </A>
<B>ה</B> בן-אבישוע, בן-פינחס בן-אלעזר, בן-אהרן הכהן, הראש. 
<A NAME="6"> </A>
<B>ו</B> הוא עזרא, עלה מבבל, והוא-ספר מהיר בתורת משה, אשר-נתן יהוה אלהי ישראל; ויתן-לו המלך, כיד-יהוה אלהיו עליו--כל, בקשתו.  {פ}</P>
<A NAME="7"> </A>
<P><B>ז</B> ויעלו מבני-ישראל ומן-הכהנים והלוים והמשררים והשערים, והנתינים--אל-ירושלם:  בשנת-שבע, לארתחשסתא המלך. 
<A NAME="8"> </A>
<B>ח</B> ויבא ירושלם, בחדש החמישי:  היא שנת השביעית, למלך. 
<A NAME="9"> </A>
<B>ט</B> כי, באחד לחדש הראשון--הוא יסד, המעלה מבבל; ובאחד לחדש החמישי, בא אל-ירושלם, כיד-אלהיו, הטובה עליו. 
<A NAME="10"> </A>
<B>י</B> כי עזרא הכין לבבו, לדרש את-תורת יהוה ולעשת, וללמד בישראל, חק ומשפט.  {ס}</P>
<A NAME="11"> </A>
<P><B>יא</B> וזה פרשגן הנשתון, אשר נתן המלך ארתחשסתא, לעזרא הכהן, הספר:  ספר דברי מצות-יהוה, וחקיו--על-ישראל.  {פ}</P>
<A NAME="12"> </A>
<P><B>יב</B> ארתחשסתא--מלך, מלכיא:  לעזרא כהנא ספר דתא די-אלה שמיא, גמיר--וכענת. 
<A NAME="13"> </A>
<B>יג</B> מני, שים טעם--די כל-מתנדב במלכותי מן-עמא ישראל וכהנוהי ולויא למהך לירושלם עמך, יהך. 
<A NAME="14"> </A>
<B>יד</B> כל-קבל, די מן-קדם מלכא ושבעת יעטהי שליח, לבקרה על-יהוד, ולירושלם--בדת אלהך, די בידך. 
<A NAME="15"> </A>
<B>טו</B> ולהיבלה, כסף ודהב--די-מלכא ויעטוהי, התנדבו לאלה ישראל, די בירושלם, משכנה. 
<A NAME="16"> </A>
<B>טז</B> וכל, כסף ודהב, די תהשכח, בכל מדינת בבל--עם התנדבות עמא וכהניא מתנדבין, לבית אלההם די בירושלם. 
<A NAME="17"> </A>
<B>יז</B> כל-קבל דנה אספרנא תקנא בכספא דנה, תורין דכרין אמרין, ומנחתהון, ונסכיהון; ותקרב המו--על-מדבחה, די בית אלהכם די בירושלם. 
<A NAME="18"> </A>
<B>יח</B> ומה די עליך (עלך) ועל-אחיך (אחך) ייטב, בשאר כספא ודהבה--למעבד:  כרעות אלהכם, תעבדון. 
<A NAME="19"> </A>
<B>יט</B> ומאניא די-מתיהבין לך, לפלחן בית אלהך--השלם, קדם אלה ירושלם. 
<A NAME="20"> </A>
<B>כ</B> ושאר, חשחות בית אלהך, די יפל-לך, למנתן--תנתן, מן-בית גנזי מלכא. 
<A NAME="21"> </A>
<B>כא</B> ומני אנה ארתחשסתא מלכא, שים טעם--לכל גזבריא, די בעבר נהרה:  די כל-די ישאלנכון עזרא כהנא ספר דתא, די-אלה שמיא--אספרנא, יתעבד. 
<A NAME="22"> </A>
<B>כב</B> עד-כסף, ככרין מאה, ועד-חנטין כורין מאה, ועד-חמר בתין מאה ועד-בתין משח מאה; ומלח, די-לא כתב. 
<A NAME="23"> </A>
<B>כג</B> כל-די, מן-טעם אלה שמיא, יתעבד אדרזדא, לבית אלה שמיא:  די-למה להוא קצף, על-מלכות מלכא ובנוהי. 
<A NAME="24"> </A>
<B>כד</B> ולכם מהודעין, די כל-כהניא ולויא זמריא תרעיא נתיניא, ופלחי, בית אלהא דנה--מנדה בלו והלך, לא שליט למרמא עליהם. 
<A NAME="25"> </A>
<B>כה</B> ואנת עזרא, כחכמת אלהך די-בידך מני שפטין ודינין די-להון דאנין (דינין) לכל-עמא די בעבר נהרה, לכל-ידעי, דתי אלהך; ודי לא ידע, תהודעון. 
<A NAME="26"> </A>
<B>כו</B> וכל-די-לא להוא עבד דתא די-אלהך, ודתא די מלכא--אספרנא, דינה להוא מתעבד מנה:  הן למות הן לשרשו (לשרשי), הן-לענש נכסין ולאסורין.  {פ}</P>
<A NAME="27"> </A>
<P><B>כז</B> ברוך יהוה, אלהי אבתינו--אשר נתן כזאת, בלב המלך, לפאר, את-בית יהוה אשר בירושלם. 
<A NAME="28"> </A>
<B>כח</B> ועלי הטה-חסד, לפני המלך ויועציו, ולכל-שרי המלך, הגברים; ואני התחזקתי, כיד-יהוה אלהי עלי, ואקבצה מישראל ראשים, לעלות עמי.  {פ}</P>

<HR>
<P CLASS=s>
<A HREF="x0.htm">תנ"ך</A> -
עזרא / נחמיה - <A HREF="x35.htm">הכול</A><BR>עזרא פרק
<A HREF="x35a01.htm">א</A>
<A HREF="x35a02.htm">ב</A>
<A HREF="x35a03.htm">ג</A>
<A HREF="x35a04.htm">ד</A>
<A HREF="x35a05.htm">ה</A>
<A HREF="x35a06.htm">ו</A>
ז
<A HREF="x35a08.htm">ח</A>
<A HREF="x35a09.htm">ט</A>
<A HREF="x35a10.htm">י</A>
- נחמיה פרק
<A HREF="x35b01.htm">א</A>
<A HREF="x35b02.htm">ב</A>
<A HREF="x35b03.htm">ג</A>
<A HREF="x35b04.htm">ד</A>
<A HREF="x35b05.htm">ה</A>
<A HREF="x35b06.htm">ו</A>
<A HREF="x35b07.htm">ז</A>
<A HREF="x35b08.htm">ח</A>
<A HREF="x35b09.htm">ט</A>
<A HREF="x35b10.htm">י</A>
<A HREF="x35b11.htm">יא</A>
<A HREF="x35b12.htm">יב</A>
<A HREF="x35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x35a07')</SCRIPT></P>
</BODY></HTML>
