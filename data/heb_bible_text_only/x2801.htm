<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="xr.css" TYPE="text/css">
<TITLE>תנ"ך בכתיב המסורה - משלי פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
משלי - <A HREF="x28.htm">הכול</A><BR>פרק
א
<A HREF="x2802.htm">ב</A>
<A HREF="x2803.htm">ג</A>
<A HREF="x2804.htm">ד</A>
<A HREF="x2805.htm">ה</A>
<A HREF="x2806.htm">ו</A>
<A HREF="x2807.htm">ז</A>
<A HREF="x2808.htm">ח</A>
<A HREF="x2809.htm">ט</A>
<A HREF="x2810.htm">י</A>
<A HREF="x2811.htm">יא</A>
<A HREF="x2812.htm">יב</A>
<A HREF="x2813.htm">יג</A>
<A HREF="x2814.htm">יד</A>
<A HREF="x2815.htm">טו</A>
<A HREF="x2816.htm">טז</A>
<A HREF="x2817.htm">יז</A>
<A HREF="x2818.htm">יח</A>
<A HREF="x2819.htm">יט</A>
<A HREF="x2820.htm">כ</A>
<A HREF="x2821.htm">כא</A>
<A HREF="x2822.htm">כב</A>
<A HREF="x2823.htm">כג</A>
<A HREF="x2824.htm">כד</A>
<A HREF="x2825.htm">כה</A>
<A HREF="x2826.htm">כו</A>
<A HREF="x2827.htm">כז</A>
<A HREF="x2828.htm">כח</A>
<A HREF="x2829.htm">כט</A>
<A HREF="x2830.htm">ל</A>
<A HREF="x2831.htm">לא</A>
</P>
<HR>

<H1>משלי פרק א</H1>

<A NAME="1"> </A>
<P><B>א</B>  <BIG>מ</BIG>שלי, שלמה בן-דוד--    מלך, ישראל.<BR>
<A NAME="2"> </A>
<B>ב</B>  לדעת חכמה ומוסר;    להבין, אמרי בינה.<BR>
<A NAME="3"> </A>
<B>ג</B>  לקחת, מוסר השכל;    צדק ומשפט, ומשרים.<BR>
<A NAME="4"> </A>
<B>ד</B>  לתת לפתאים ערמה;    לנער, דעת ומזמה.<BR>
<A NAME="5"> </A>
<B>ה</B>  ישמע חכם, ויוסף לקח;    ונבון, תחבלות יקנה.<BR>
<A NAME="6"> </A>
<B>ו</B>  להבין משל, ומליצה;    דברי חכמים, וחידתם.<BR>
<A NAME="7"> </A>
<B>ז</B>  יראת יהוה, ראשית דעת;    חכמה ומוסר, אוילים בזו.</P>
<A NAME="8"> </A>
<P><B>ח</B>  שמע בני, מוסר אביך;    ואל-תטש, תורת אמך.<BR>
<A NAME="9"> </A>
<B>ט</B>  כי, לוית חן הם לראשך;    וענקים, לגרגרתך.<BR>
<A NAME="10"> </A>
<B>י</B>  בני--    אם-יפתוך חטאים, אל-תבא.<BR>
<A NAME="11"> </A>
<B>יא</B>  אם-יאמרו,    לכה אתנו:<BR>נארבה לדם;    נצפנה לנקי חנם.<BR>
<A NAME="12"> </A>
<B>יב</B>  נבלעם, כשאול חיים;    ותמימים, כיורדי בור.<BR>
<A NAME="13"> </A>
<B>יג</B>  כל-הון יקר נמצא;    נמלא בתינו שלל.<BR>
<A NAME="14"> </A>
<B>יד</B>  גורלך, תפיל בתוכנו;    כיס אחד, יהיה לכלנו.<BR>
<A NAME="15"> </A>
<B>טו</B>  בני--אל-תלך בדרך אתם;    מנע רגלך, מנתיבתם.<BR>
<A NAME="16"> </A>
<B>טז</B>  כי רגליהם, לרע ירוצו;    וימהרו, לשפך-דם.<BR>
<A NAME="17"> </A>
<B>יז</B>  כי-חנם, מזרה הרשת--    בעיני, כל-בעל כנף.<BR>
<A NAME="18"> </A>
<B>יח</B>  והם, לדמם יארבו;    יצפנו, לנפשתם.<BR>
<A NAME="19"> </A>
<B>יט</B>  כן--ארחות, כל-בצע בצע;    את-נפש בעליו יקח.<BR>
<A NAME="20"> </A>
<B>כ</B>  חכמות, בחוץ תרנה;    ברחבות, תתן קולה.<BR>
<A NAME="21"> </A>
<B>כא</B>  בראש המיות, תקרא:    בפתחי שערים בעיר--אמריה תאמר.<BR>
<A NAME="22"> </A>
<B>כב</B>  עד-מתי, פתים--    תאהבו-פתי:<BR>ולצים--לצון, חמדו להם;    וכסילים, ישנאו-דעת.<BR>
<A NAME="23"> </A>
<B>כג</B>  תשובו, לתוכחתי:    הנה אביעה לכם רוחי; אודיעה דברי אתכם.<BR>
<A NAME="24"> </A>
<B>כד</B>  יען קראתי, ותמאנו;    נטיתי ידי, ואין מקשיב.<BR>
<A NAME="25"> </A>
<B>כה</B>  ותפרעו כל-עצתי;    ותוכחתי, לא אביתם.<BR>
<A NAME="26"> </A>
<B>כו</B>  גם-אני, באידכם אשחק;    אלעג, בבא פחדכם.<BR>
<A NAME="27"> </A>
<B>כז</B>  בבא כשאוה (כשואה), פחדכם--    ואידכם, כסופה יאתה;<BR>בבא עליכם,    צרה וצוקה.<BR>
<A NAME="28"> </A>
<B>כח</B>  אז יקראנני, ולא אענה;    ישחרנני, ולא ימצאנני.<BR>
<A NAME="29"> </A>
<B>כט</B>  תחת, כי-שנאו דעת;    ויראת יהוה, לא בחרו.<BR>
<A NAME="30"> </A>
<B>ל</B>  לא-אבו לעצתי;    נאצו, כל-תוכחתי.<BR>
<A NAME="31"> </A>
<B>לא</B>  ויאכלו, מפרי דרכם;    וממעצתיהם ישבעו.<BR>
<A NAME="32"> </A>
<B>לב</B>  כי משובת פתים תהרגם;    ושלות כסילים תאבדם.<BR>
<A NAME="33"> </A>
<B>לג</B>  ושמע לי, ישכן-בטח;    ושאנן, מפחד רעה.</P>

<HR>
<P CLASS=s>
<A HREF="x0.htm">תנ"ך</A> -
משלי - <A HREF="x28.htm">הכול</A><BR>פרק
א
<A HREF="x2802.htm">ב</A>
<A HREF="x2803.htm">ג</A>
<A HREF="x2804.htm">ד</A>
<A HREF="x2805.htm">ה</A>
<A HREF="x2806.htm">ו</A>
<A HREF="x2807.htm">ז</A>
<A HREF="x2808.htm">ח</A>
<A HREF="x2809.htm">ט</A>
<A HREF="x2810.htm">י</A>
<A HREF="x2811.htm">יא</A>
<A HREF="x2812.htm">יב</A>
<A HREF="x2813.htm">יג</A>
<A HREF="x2814.htm">יד</A>
<A HREF="x2815.htm">טו</A>
<A HREF="x2816.htm">טז</A>
<A HREF="x2817.htm">יז</A>
<A HREF="x2818.htm">יח</A>
<A HREF="x2819.htm">יט</A>
<A HREF="x2820.htm">כ</A>
<A HREF="x2821.htm">כא</A>
<A HREF="x2822.htm">כב</A>
<A HREF="x2823.htm">כג</A>
<A HREF="x2824.htm">כד</A>
<A HREF="x2825.htm">כה</A>
<A HREF="x2826.htm">כו</A>
<A HREF="x2827.htm">כז</A>
<A HREF="x2828.htm">כח</A>
<A HREF="x2829.htm">כט</A>
<A HREF="x2830.htm">ל</A>
<A HREF="x2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x2801')</SCRIPT></P>
</BODY></HTML>
