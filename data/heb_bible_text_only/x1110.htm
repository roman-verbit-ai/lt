<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - ירמיהו פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
ירמיהו - <A HREF="x11.htm">הכול</A><BR>פרק
<A HREF="x1101.htm">א</A>
<A HREF="x1102.htm">ב</A>
<A HREF="x1103.htm">ג</A>
<A HREF="x1104.htm">ד</A>
<A HREF="x1105.htm">ה</A>
<A HREF="x1106.htm">ו</A>
<A HREF="x1107.htm">ז</A>
<A HREF="x1108.htm">ח</A>
<A HREF="x1109.htm">ט</A>
י
<A HREF="x1111.htm">יא</A>
<A HREF="x1112.htm">יב</A>
<A HREF="x1113.htm">יג</A>
<A HREF="x1114.htm">יד</A>
<A HREF="x1115.htm">טו</A>
<A HREF="x1116.htm">טז</A>
<A HREF="x1117.htm">יז</A>
<A HREF="x1118.htm">יח</A>
<A HREF="x1119.htm">יט</A>
<A HREF="x1120.htm">כ</A>
<A HREF="x1121.htm">כא</A>
<A HREF="x1122.htm">כב</A>
<A HREF="x1123.htm">כג</A>
<A HREF="x1124.htm">כד</A>
<A HREF="x1125.htm">כה</A>
<A HREF="x1126.htm">כו</A>
<A HREF="x1127.htm">כז</A>
<A HREF="x1128.htm">כח</A>
<A HREF="x1129.htm">כט</A>
<A HREF="x1130.htm">ל</A>
<A HREF="x1131.htm">לא</A>
<A HREF="x1132.htm">לב</A>
<A HREF="x1133.htm">לג</A>
<A HREF="x1134.htm">לד</A>
<A HREF="x1135.htm">לה</A>
<A HREF="x1136.htm">לו</A>
<A HREF="x1137.htm">לז</A>
<A HREF="x1138.htm">לח</A>
<A HREF="x1139.htm">לט</A>
<A HREF="x1140.htm">מ</A>
<A HREF="x1141.htm">מא</A>
<A HREF="x1142.htm">מב</A>
<A HREF="x1143.htm">מג</A>
<A HREF="x1144.htm">מד</A>
<A HREF="x1145.htm">מה</A>
<A HREF="x1146.htm">מו</A>
<A HREF="x1147.htm">מז</A>
<A HREF="x1148.htm">מח</A>
<A HREF="x1149.htm">מט</A>
<A HREF="x1150.htm">נ</A>
<A HREF="x1151.htm">נא</A>
<A HREF="x1152.htm">נב</A>
</P>
<HR>

<H1>ירמיהו פרק י</H1>

<A NAME="1"> </A>
<P><B>א</B> שמעו את-הדבר, אשר דבר יהוה עליכם--בית ישראל. 
<A NAME="2"> </A>
<B>ב</B> כה אמר יהוה, אל-דרך הגוים אל-תלמדו, ומאתות השמים, אל-תחתו:  כי-יחתו הגוים, מהמה. 
<A NAME="3"> </A>
<B>ג</B> כי-חקות העמים, הבל הוא:  כי-עץ מיער כרתו, מעשה ידי-חרש במעצד. 
<A NAME="4"> </A>
<B>ד</B> בכסף ובזהב, ייפהו; במסמרות ובמקבות יחזקום, ולוא יפיק. 
<A NAME="5"> </A>
<B>ה</B> כתמר מקשה המה ולא ידברו, נשוא ינשוא כי לא יצעדו; אל-תיראו מהם כי-לא ירעו, וגם-היטיב אין אותם.  {פ}</P>
<A NAME="6"> </A>
<P><B>ו</B> מאין כמוך, יהוה:  גדול אתה וגדול שמך, בגבורה. 
<A NAME="7"> </A>
<B>ז</B> מי לא יראך מלך הגוים, כי לך יאתה:  כי בכל-חכמי הגוים ובכל-מלכותם, מאין כמוך. 
<A NAME="8"> </A>
<B>ח</B> ובאחת, יבערו ויכסלו; מוסר הבלים, עץ הוא. 
<A NAME="9"> </A>
<B>ט</B> כסף מרקע מתרשיש יובא, וזהב מאופז--מעשה חרש, וידי צורף; תכלת וארגמן לבושם, מעשה חכמים כלם. 
<A NAME="10"> </A>
<B>י</B> ויהוה אלהים אמת, הוא-אלהים חיים ומלך עולם; מקצפו תרעש הארץ, ולא-יכלו גוים זעמו.  {פ}</P>
<A NAME="11"> </A>
<P><B>יא</B> כדנה, תאמרון להום, אלהיא, די-שמיא וארקא לא עבדו; יאבדו מארעא ומן-תחות שמיא, אלה.  {ס}</P>
<A NAME="12"> </A>
<P><B>יב</B> עשה ארץ בכחו, מכין תבל בחכמתו; ובתבונתו, נטה שמים. 
<A NAME="13"> </A>
<B>יג</B> לקול תתו המון מים, בשמים, ויעלה נשאים, מקצה ארץ (הארץ); ברקים למטר עשה, ויוצא רוח מאצרתיו. 
<A NAME="14"> </A>
<B>יד</B> נבער כל-אדם מדעת, הביש כל-צורף מפסל:  כי שקר נסכו, ולא-רוח בם. 
<A NAME="15"> </A>
<B>טו</B> הבל המה, מעשה תעתעים; בעת פקדתם, יאבדו. 
<A NAME="16"> </A>
<B>טז</B> לא-כאלה חלק יעקב, כי-יוצר הכל הוא, וישראל, שבט נחלתו:  יהוה צבאות, שמו.  {ס}</P>
<A NAME="17"> </A>
<P><B>יז</B> אספי מארץ, כנעתך--ישבתי (ישבת), במצור.  {ס}</P>
<A NAME="18"> </A>
<P><B>יח</B> כי-כה אמר יהוה, הנני קולע את-יושבי הארץ בפעם הזאת; והצרתי להם, למען ימצאו.  {ס}</P>
<A NAME="19"> </A>
<P><B>יט</B> אוי לי על-שברי, נחלה מכתי; ואני אמרתי, אך זה חלי ואשאנו. 
<A NAME="20"> </A>
<B>כ</B> אהלי שדד, וכל-מיתרי נתקו; בני יצאני, ואינם--אין-נטה עוד אהלי, ומקים יריעותי. 
<A NAME="21"> </A>
<B>כא</B> כי נבערו הרעים, ואת-יהוה לא דרשו; על-כן לא השכילו, וכל-מרעיתם נפוצה.  {פ}</P>
<A NAME="22"> </A>
<P><B>כב</B> קול שמועה הנה באה, ורעש גדול מארץ צפון:  לשום את-ערי יהודה, שממה--מעון תנים.  {ס}</P>
<A NAME="23"> </A>
<P><B>כג</B> ידעתי יהוה, כי לא לאדם דרכו; לא-לאיש הלך, והכין את-צעדו. 
<A NAME="24"> </A>
<B>כד</B> יסרני יהוה, אך-במשפט:  אל-באפך, פן-תמעטני. 
<A NAME="25"> </A>
<B>כה</B> שפך חמתך, על-הגוים אשר לא-ידעוך, ועל משפחות, אשר בשמך לא קראו:  כי-אכלו את-יעקב, ואכלהו ויכלהו, ואת-נוהו, השמו.  {פ}</P>

<HR>
<P CLASS=s>
<A HREF="x0.htm">תנ"ך</A> -
ירמיהו - <A HREF="x11.htm">הכול</A><BR>פרק
<A HREF="x1101.htm">א</A>
<A HREF="x1102.htm">ב</A>
<A HREF="x1103.htm">ג</A>
<A HREF="x1104.htm">ד</A>
<A HREF="x1105.htm">ה</A>
<A HREF="x1106.htm">ו</A>
<A HREF="x1107.htm">ז</A>
<A HREF="x1108.htm">ח</A>
<A HREF="x1109.htm">ט</A>
י
<A HREF="x1111.htm">יא</A>
<A HREF="x1112.htm">יב</A>
<A HREF="x1113.htm">יג</A>
<A HREF="x1114.htm">יד</A>
<A HREF="x1115.htm">טו</A>
<A HREF="x1116.htm">טז</A>
<A HREF="x1117.htm">יז</A>
<A HREF="x1118.htm">יח</A>
<A HREF="x1119.htm">יט</A>
<A HREF="x1120.htm">כ</A>
<A HREF="x1121.htm">כא</A>
<A HREF="x1122.htm">כב</A>
<A HREF="x1123.htm">כג</A>
<A HREF="x1124.htm">כד</A>
<A HREF="x1125.htm">כה</A>
<A HREF="x1126.htm">כו</A>
<A HREF="x1127.htm">כז</A>
<A HREF="x1128.htm">כח</A>
<A HREF="x1129.htm">כט</A>
<A HREF="x1130.htm">ל</A>
<A HREF="x1131.htm">לא</A>
<A HREF="x1132.htm">לב</A>
<A HREF="x1133.htm">לג</A>
<A HREF="x1134.htm">לד</A>
<A HREF="x1135.htm">לה</A>
<A HREF="x1136.htm">לו</A>
<A HREF="x1137.htm">לז</A>
<A HREF="x1138.htm">לח</A>
<A HREF="x1139.htm">לט</A>
<A HREF="x1140.htm">מ</A>
<A HREF="x1141.htm">מא</A>
<A HREF="x1142.htm">מב</A>
<A HREF="x1143.htm">מג</A>
<A HREF="x1144.htm">מד</A>
<A HREF="x1145.htm">מה</A>
<A HREF="x1146.htm">מו</A>
<A HREF="x1147.htm">מז</A>
<A HREF="x1148.htm">מח</A>
<A HREF="x1149.htm">מט</A>
<A HREF="x1150.htm">נ</A>
<A HREF="x1151.htm">נא</A>
<A HREF="x1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1110')</SCRIPT></P>
</BODY></HTML>
