<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - ישעיהו פרק מט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
ישעיהו - <A HREF="x10.htm">הכול</A><BR>פרק
<A HREF="x1001.htm">א</A>
<A HREF="x1002.htm">ב</A>
<A HREF="x1003.htm">ג</A>
<A HREF="x1004.htm">ד</A>
<A HREF="x1005.htm">ה</A>
<A HREF="x1006.htm">ו</A>
<A HREF="x1007.htm">ז</A>
<A HREF="x1008.htm">ח</A>
<A HREF="x1009.htm">ט</A>
<A HREF="x1010.htm">י</A>
<A HREF="x1011.htm">יא</A>
<A HREF="x1012.htm">יב</A>
<A HREF="x1013.htm">יג</A>
<A HREF="x1014.htm">יד</A>
<A HREF="x1015.htm">טו</A>
<A HREF="x1016.htm">טז</A>
<A HREF="x1017.htm">יז</A>
<A HREF="x1018.htm">יח</A>
<A HREF="x1019.htm">יט</A>
<A HREF="x1020.htm">כ</A>
<A HREF="x1021.htm">כא</A>
<A HREF="x1022.htm">כב</A>
<A HREF="x1023.htm">כג</A>
<A HREF="x1024.htm">כד</A>
<A HREF="x1025.htm">כה</A>
<A HREF="x1026.htm">כו</A>
<A HREF="x1027.htm">כז</A>
<A HREF="x1028.htm">כח</A>
<A HREF="x1029.htm">כט</A>
<A HREF="x1030.htm">ל</A>
<A HREF="x1031.htm">לא</A>
<A HREF="x1032.htm">לב</A>
<A HREF="x1033.htm">לג</A>
<A HREF="x1034.htm">לד</A>
<A HREF="x1035.htm">לה</A>
<A HREF="x1036.htm">לו</A>
<A HREF="x1037.htm">לז</A>
<A HREF="x1038.htm">לח</A>
<A HREF="x1039.htm">לט</A>
<A HREF="x1040.htm">מ</A>
<A HREF="x1041.htm">מא</A>
<A HREF="x1042.htm">מב</A>
<A HREF="x1043.htm">מג</A>
<A HREF="x1044.htm">מד</A>
<A HREF="x1045.htm">מה</A>
<A HREF="x1046.htm">מו</A>
<A HREF="x1047.htm">מז</A>
<A HREF="x1048.htm">מח</A>
מט
<A HREF="x1050.htm">נ</A>
<A HREF="x1051.htm">נא</A>
<A HREF="x1052.htm">נב</A>
<A HREF="x1053.htm">נג</A>
<A HREF="x1054.htm">נד</A>
<A HREF="x1055.htm">נה</A>
<A HREF="x1056.htm">נו</A>
<A HREF="x1057.htm">נז</A>
<A HREF="x1058.htm">נח</A>
<A HREF="x1059.htm">נט</A>
<A HREF="x1060.htm">ס</A>
<A HREF="x1061.htm">סא</A>
<A HREF="x1062.htm">סב</A>
<A HREF="x1063.htm">סג</A>
<A HREF="x1064.htm">סד</A>
<A HREF="x1065.htm">סה</A>
<A HREF="x1066.htm">סו</A>
</P>
<HR>

<H1>ישעיהו פרק מט</H1>

<A NAME="1"> </A>
<P><B>א</B> שמעו איים אלי, והקשיבו לאמים מרחוק; יהוה מבטן קראני, ממעי אמי הזכיר שמי. 
<A NAME="2"> </A>
<B>ב</B> וישם פי כחרב חדה, בצל ידו החביאני; וישימני לחץ ברור, באשפתו הסתירני. 
<A NAME="3"> </A>
<B>ג</B> ויאמר לי, עבדי-אתה--ישראל, אשר-בך אתפאר. 
<A NAME="4"> </A>
<B>ד</B> ואני אמרתי לריק יגעתי, לתהו והבל כחי כליתי; אכן משפטי את-יהוה, ופעלתי את-אלהי.  {ס}</P>
<A NAME="5"> </A>
<P><B>ה</B> ועתה אמר יהוה, יוצרי מבטן לעבד לו, לשובב יעקב אליו, וישראל לא (לו) יאסף; ואכבד בעיני יהוה, ואלהי היה עזי. 
<A NAME="6"> </A>
<B>ו</B> ויאמר, נקל מהיותך לי עבד, להקים את-שבטי יעקב, ונצירי (ונצורי) ישראל להשיב; ונתתיך לאור גוים, להיות ישועתי עד-קצה הארץ.  {ס}</P>
<A NAME="7"> </A>
<P><B>ז</B> כה אמר-יהוה גאל ישראל קדושו, לבזה-נפש למתעב גוי לעבד משלים, מלכים יראו וקמו, שרים וישתחוו--למען יהוה אשר נאמן, קדש ישראל ויבחרך.  {ס}</P>
<A NAME="8"> </A>
<P><B>ח</B> כה אמר יהוה, בעת רצון עניתיך, וביום ישועה, עזרתיך; ואצרך, ואתנך לברית עם, להקים ארץ, להנחיל נחלות שממות. 
<A NAME="9"> </A>
<B>ט</B> לאמר לאסורים צאו, לאשר בחשך הגלו; על-דרכים ירעו, ובכל-שפיים מרעיתם. 
<A NAME="10"> </A>
<B>י</B> לא ירעבו ולא יצמאו, ולא-יכם שרב ושמש:  כי-מרחמם ינהגם, ועל-מבועי מים ינהלם. 
<A NAME="11"> </A>
<B>יא</B> ושמתי כל-הרי, לדרך; ומסלתי, ירמון. 
<A NAME="12"> </A>
<B>יב</B> הנה-אלה, מרחוק יבאו; והנה-אלה מצפון ומים, ואלה מארץ סינים. 
<A NAME="13"> </A>
<B>יג</B> רנו שמים וגילי ארץ, יפצחו (ופצחו) הרים רנה:  כי-נחם יהוה עמו, וענייו ירחם.  {ס}</P>
<A NAME="14"> </A>
<P><B>יד</B> ותאמר ציון, עזבני יהוה; ואדני, שכחני. 
<A NAME="15"> </A>
<B>טו</B> התשכח אשה עולה, מרחם בן-בטנה; גם-אלה תשכחנה, ואנכי לא אשכחך. 
<A NAME="16"> </A>
<B>טז</B> הן על-כפים, חקתיך; חומתיך נגדי, תמיד. 
<A NAME="17"> </A>
<B>יז</B> מהרו, בניך; מהרסיך ומחריביך, ממך יצאו. 
<A NAME="18"> </A>
<B>יח</B> שאי-סביב עיניך וראי, כלם נקבצו באו-לך; חי-אני נאם-יהוה, כי כלם כעדי תלבשי, ותקשרים, ככלה. 
<A NAME="19"> </A>
<B>יט</B> כי חרבתיך ושממתיך, וארץ הרסתך:  כי עתה תצרי מיושב, ורחקו מבלעיך. 
<A NAME="20"> </A>
<B>כ</B> עוד יאמרו באזניך, בני שכליך:  צר-לי המקום, גשה-לי ואשבה. 
<A NAME="21"> </A>
<B>כא</B> ואמרת בלבבך, מי ילד-לי את-אלה, ואני שכולה, וגלמודה; גלה וסורה, ואלה מי גדל--הן אני נשארתי לבדי, אלה איפה הם.  {פ}</P>
<A NAME="22"> </A>
<P><B>כב</B> כה-אמר אדני יהוה, הנה אשא אל-גוים ידי, ואל-עמים, ארים נסי; והביאו בניך בחצן, ובנתיך על-כתף תנשאנה. 
<A NAME="23"> </A>
<B>כג</B> והיו מלכים אמניך, ושרותיהם מיניקתיך--אפים ארץ ישתחוו לך, ועפר רגליך ילחכו; וידעת כי-אני יהוה, אשר לא-יבשו קוי.  {ס}</P>
<A NAME="24"> </A>
<P><B>כד</B> היקח מגבור, מלקוח; ואם-שבי צדיק, ימלט.  {ס}</P>
<A NAME="25"> </A>
<P><B>כה</B> כי-כה אמר יהוה, גם-שבי גבור יקח, ומלקוח עריץ, ימלט; ואת-יריבך אנכי אריב, ואת-בניך אנכי אושיע. 
<A NAME="26"> </A>
<B>כו</B> והאכלתי את-מוניך את-בשרם, וכעסיס דמם ישכרון; וידעו כל-בשר, כי אני יהוה מושיעך, וגאלך, אביר יעקב.  {ס}</P>

<HR>
<P CLASS=s>
<A HREF="x0.htm">תנ"ך</A> -
ישעיהו - <A HREF="x10.htm">הכול</A><BR>פרק
<A HREF="x1001.htm">א</A>
<A HREF="x1002.htm">ב</A>
<A HREF="x1003.htm">ג</A>
<A HREF="x1004.htm">ד</A>
<A HREF="x1005.htm">ה</A>
<A HREF="x1006.htm">ו</A>
<A HREF="x1007.htm">ז</A>
<A HREF="x1008.htm">ח</A>
<A HREF="x1009.htm">ט</A>
<A HREF="x1010.htm">י</A>
<A HREF="x1011.htm">יא</A>
<A HREF="x1012.htm">יב</A>
<A HREF="x1013.htm">יג</A>
<A HREF="x1014.htm">יד</A>
<A HREF="x1015.htm">טו</A>
<A HREF="x1016.htm">טז</A>
<A HREF="x1017.htm">יז</A>
<A HREF="x1018.htm">יח</A>
<A HREF="x1019.htm">יט</A>
<A HREF="x1020.htm">כ</A>
<A HREF="x1021.htm">כא</A>
<A HREF="x1022.htm">כב</A>
<A HREF="x1023.htm">כג</A>
<A HREF="x1024.htm">כד</A>
<A HREF="x1025.htm">כה</A>
<A HREF="x1026.htm">כו</A>
<A HREF="x1027.htm">כז</A>
<A HREF="x1028.htm">כח</A>
<A HREF="x1029.htm">כט</A>
<A HREF="x1030.htm">ל</A>
<A HREF="x1031.htm">לא</A>
<A HREF="x1032.htm">לב</A>
<A HREF="x1033.htm">לג</A>
<A HREF="x1034.htm">לד</A>
<A HREF="x1035.htm">לה</A>
<A HREF="x1036.htm">לו</A>
<A HREF="x1037.htm">לז</A>
<A HREF="x1038.htm">לח</A>
<A HREF="x1039.htm">לט</A>
<A HREF="x1040.htm">מ</A>
<A HREF="x1041.htm">מא</A>
<A HREF="x1042.htm">מב</A>
<A HREF="x1043.htm">מג</A>
<A HREF="x1044.htm">מד</A>
<A HREF="x1045.htm">מה</A>
<A HREF="x1046.htm">מו</A>
<A HREF="x1047.htm">מז</A>
<A HREF="x1048.htm">מח</A>
מט
<A HREF="x1050.htm">נ</A>
<A HREF="x1051.htm">נא</A>
<A HREF="x1052.htm">נב</A>
<A HREF="x1053.htm">נג</A>
<A HREF="x1054.htm">נד</A>
<A HREF="x1055.htm">נה</A>
<A HREF="x1056.htm">נו</A>
<A HREF="x1057.htm">נז</A>
<A HREF="x1058.htm">נח</A>
<A HREF="x1059.htm">נט</A>
<A HREF="x1060.htm">ס</A>
<A HREF="x1061.htm">סא</A>
<A HREF="x1062.htm">סב</A>
<A HREF="x1063.htm">סג</A>
<A HREF="x1064.htm">סד</A>
<A HREF="x1065.htm">סה</A>
<A HREF="x1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1049')</SCRIPT></P>
</BODY></HTML>
