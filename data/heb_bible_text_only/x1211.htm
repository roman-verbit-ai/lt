<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - יחזקאל פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
יחזקאל - <A HREF="x12.htm">הכול</A><BR>פרק
<A HREF="x1201.htm">א</A>
<A HREF="x1202.htm">ב</A>
<A HREF="x1203.htm">ג</A>
<A HREF="x1204.htm">ד</A>
<A HREF="x1205.htm">ה</A>
<A HREF="x1206.htm">ו</A>
<A HREF="x1207.htm">ז</A>
<A HREF="x1208.htm">ח</A>
<A HREF="x1209.htm">ט</A>
<A HREF="x1210.htm">י</A>
יא
<A HREF="x1212.htm">יב</A>
<A HREF="x1213.htm">יג</A>
<A HREF="x1214.htm">יד</A>
<A HREF="x1215.htm">טו</A>
<A HREF="x1216.htm">טז</A>
<A HREF="x1217.htm">יז</A>
<A HREF="x1218.htm">יח</A>
<A HREF="x1219.htm">יט</A>
<A HREF="x1220.htm">כ</A>
<A HREF="x1221.htm">כא</A>
<A HREF="x1222.htm">כב</A>
<A HREF="x1223.htm">כג</A>
<A HREF="x1224.htm">כד</A>
<A HREF="x1225.htm">כה</A>
<A HREF="x1226.htm">כו</A>
<A HREF="x1227.htm">כז</A>
<A HREF="x1228.htm">כח</A>
<A HREF="x1229.htm">כט</A>
<A HREF="x1230.htm">ל</A>
<A HREF="x1231.htm">לא</A>
<A HREF="x1232.htm">לב</A>
<A HREF="x1233.htm">לג</A>
<A HREF="x1234.htm">לד</A>
<A HREF="x1235.htm">לה</A>
<A HREF="x1236.htm">לו</A>
<A HREF="x1237.htm">לז</A>
<A HREF="x1238.htm">לח</A>
<A HREF="x1239.htm">לט</A>
<A HREF="x1240.htm">מ</A>
<A HREF="x1241.htm">מא</A>
<A HREF="x1242.htm">מב</A>
<A HREF="x1243.htm">מג</A>
<A HREF="x1244.htm">מד</A>
<A HREF="x1245.htm">מה</A>
<A HREF="x1246.htm">מו</A>
<A HREF="x1247.htm">מז</A>
<A HREF="x1248.htm">מח</A>
</P>
<HR>

<H1>יחזקאל פרק יא</H1>

<A NAME="1"> </A>
<P><B>א</B> ותשא אתי רוח, ותבא אתי אל-שער בית-יהוה הקדמוני הפונה קדימה, והנה בפתח השער, עשרים וחמשה איש; ואראה בתוכם את-יאזניה בן-עזר, ואת-פלטיהו בן-בניהו--שרי העם.  {פ}</P>
<A NAME="2"> </A>
<P><B>ב</B> ויאמר, אלי:  בן-אדם--אלה האנשים החשבים און והיעצים עצת-רע, בעיר הזאת. 
<A NAME="3"> </A>
<B>ג</B> האמרים, לא בקרוב בנות בתים; היא הסיר, ואנחנו הבשר.  {ס}</P>
<A NAME="4"> </A>
<P><B>ד</B> לכן, הנבא עליהם:  הנבא, בן-אדם. 
<A NAME="5"> </A>
<B>ה</B> ותפל עלי, רוח יהוה, ויאמר אלי אמר כה-אמר יהוה, כן אמרתם בית ישראל; ומעלות רוחכם, אני ידעתיה. 
<A NAME="6"> </A>
<B>ו</B> הרביתם חלליכם, בעיר הזאת; ומלאתם חוצתיה, חלל.  {פ}</P>
<A NAME="7"> </A>
<P><B>ז</B> לכן, כה-אמר אדני יהוה, חלליכם אשר שמתם בתוכה, המה הבשר והיא הסיר; ואתכם, הוציא מתוכה. 
<A NAME="8"> </A>
<B>ח</B> חרב, יראתם; וחרב אביא עליכם, נאם אדני יהוה. 
<A NAME="9"> </A>
<B>ט</B> והוצאתי אתכם מתוכה, ונתתי אתכם ביד-זרים; ועשיתי בכם, שפטים. 
<A NAME="10"> </A>
<B>י</B> בחרב תפלו, על-גבול ישראל אשפוט אתכם; וידעתם, כי-אני יהוה. 
<A NAME="11"> </A>
<B>יא</B> היא, לא-תהיה לכם לסיר, ואתם תהיו בתוכה, לבשר; אל-גבול ישראל, אשפט אתכם. 
<A NAME="12"> </A>
<B>יב</B> וידעתם, כי-אני יהוה, אשר בחקי לא הלכתם, ומשפטי לא עשיתם; וכמשפטי הגוים אשר סביבותיכם, עשיתם. 
<A NAME="13"> </A>
<B>יג</B> ויהי, כהנבאי, ופלטיהו בן-בניה, מת; ואפל על-פני ואזעק קול-גדול, ואמר אהה אדני יהוה--כלה אתה עשה, את שארית ישראל.  {פ}</P>
<A NAME="14"> </A>
<P><B>יד</B> ויהי דבר-יהוה, אלי לאמר. 
<A NAME="15"> </A>
<B>טו</B> בן-אדם, אחיך אחיך אנשי גאלתך, וכל-בית ישראל, כלה:  אשר אמרו להם ישבי ירושלם, רחקו מעל יהוה--לנו היא נתנה הארץ, למורשה.  {ס}</P>
<A NAME="16"> </A>
<P><B>טז</B> לכן אמר, כה-אמר אדני יהוה, כי הרחקתים בגוים, וכי הפיצותים בארצות; ואהי להם למקדש מעט, בארצות אשר-באו שם.  {ס}</P>
<A NAME="17"> </A>
<P><B>יז</B> לכן אמר, כה-אמר אדני יהוה, וקבצתי אתכם מן-העמים, ואספתי אתכם מן-הארצות אשר נפצותם בהם; ונתתי לכם, את-אדמת ישראל. 
<A NAME="18"> </A>
<B>יח</B> ובאו-שמה; והסירו את-כל-שקוציה, ואת-כל-תועבותיה--ממנה. 
<A NAME="19"> </A>
<B>יט</B> ונתתי להם לב אחד, ורוח חדשה אתן בקרבכם; והסרתי לב האבן, מבשרם, ונתתי להם, לב בשר. 
<A NAME="20"> </A>
<B>כ</B> למען בחקתי ילכו, ואת-משפטי ישמרו ועשו אתם; והיו-לי לעם--ואני, אהיה להם לאלהים. 
<A NAME="21"> </A>
<B>כא</B> ואל-לב שקוציהם ותועבותיהם, לבם הלך--דרכם בראשם נתתי, נאם אדני יהוה. 
<A NAME="22"> </A>
<B>כב</B> וישאו הכרובים את-כנפיהם, והאופנים לעמתם; וכבוד אלהי-ישראל עליהם, מלמעלה. 
<A NAME="23"> </A>
<B>כג</B> ויעל כבוד יהוה, מעל תוך העיר; ויעמד, על-ההר, אשר, מקדם לעיר. 
<A NAME="24"> </A>
<B>כד</B> ורוח נשאתני, ותבאני כשדימה אל-הגולה, במראה, ברוח אלהים; ויעל, מעלי, המראה, אשר ראיתי. 
<A NAME="25"> </A>
<B>כה</B> ואדבר, אל-הגולה, את כל-דברי יהוה, אשר הראני.  {פ}</P>

<HR>
<P CLASS=s>
<A HREF="x0.htm">תנ"ך</A> -
יחזקאל - <A HREF="x12.htm">הכול</A><BR>פרק
<A HREF="x1201.htm">א</A>
<A HREF="x1202.htm">ב</A>
<A HREF="x1203.htm">ג</A>
<A HREF="x1204.htm">ד</A>
<A HREF="x1205.htm">ה</A>
<A HREF="x1206.htm">ו</A>
<A HREF="x1207.htm">ז</A>
<A HREF="x1208.htm">ח</A>
<A HREF="x1209.htm">ט</A>
<A HREF="x1210.htm">י</A>
יא
<A HREF="x1212.htm">יב</A>
<A HREF="x1213.htm">יג</A>
<A HREF="x1214.htm">יד</A>
<A HREF="x1215.htm">טו</A>
<A HREF="x1216.htm">טז</A>
<A HREF="x1217.htm">יז</A>
<A HREF="x1218.htm">יח</A>
<A HREF="x1219.htm">יט</A>
<A HREF="x1220.htm">כ</A>
<A HREF="x1221.htm">כא</A>
<A HREF="x1222.htm">כב</A>
<A HREF="x1223.htm">כג</A>
<A HREF="x1224.htm">כד</A>
<A HREF="x1225.htm">כה</A>
<A HREF="x1226.htm">כו</A>
<A HREF="x1227.htm">כז</A>
<A HREF="x1228.htm">כח</A>
<A HREF="x1229.htm">כט</A>
<A HREF="x1230.htm">ל</A>
<A HREF="x1231.htm">לא</A>
<A HREF="x1232.htm">לב</A>
<A HREF="x1233.htm">לג</A>
<A HREF="x1234.htm">לד</A>
<A HREF="x1235.htm">לה</A>
<A HREF="x1236.htm">לו</A>
<A HREF="x1237.htm">לז</A>
<A HREF="x1238.htm">לח</A>
<A HREF="x1239.htm">לט</A>
<A HREF="x1240.htm">מ</A>
<A HREF="x1241.htm">מא</A>
<A HREF="x1242.htm">מב</A>
<A HREF="x1243.htm">מג</A>
<A HREF="x1244.htm">מד</A>
<A HREF="x1245.htm">מה</A>
<A HREF="x1246.htm">מו</A>
<A HREF="x1247.htm">מז</A>
<A HREF="x1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1211')</SCRIPT></P>
</BODY></HTML>
