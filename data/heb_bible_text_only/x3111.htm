<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - קוהלת פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
קוהלת - <A HREF="x31.htm">הכול</A><BR>פרק
<A HREF="x3101.htm">א</A>
<A HREF="x3102.htm">ב</A>
<A HREF="x3103.htm">ג</A>
<A HREF="x3104.htm">ד</A>
<A HREF="x3105.htm">ה</A>
<A HREF="x3106.htm">ו</A>
<A HREF="x3107.htm">ז</A>
<A HREF="x3108.htm">ח</A>
<A HREF="x3109.htm">ט</A>
<A HREF="x3110.htm">י</A>
יא
<A HREF="x3112.htm">יב</A>
</P>
<HR>

<H1>קוהלת פרק יא</H1>

<A NAME="1"> </A>
<P><B>א</B> שלח לחמך, על-פני המים:  כי-ברב הימים, תמצאנו. 
<A NAME="2"> </A>
<B>ב</B> תן-חלק לשבעה, וגם לשמונה:  כי לא תדע, מה-יהיה רעה על-הארץ. 
<A NAME="3"> </A>
<B>ג</B> אם-ימלאו העבים גשם על-הארץ יריקו, ואם-יפול עץ בדרום ואם בצפון--מקום שיפול העץ, שם יהוא. 
<A NAME="4"> </A>
<B>ד</B> שמר רוח, לא יזרע; וראה בעבים, לא יקצור. 
<A NAME="5"> </A>
<B>ה</B> כאשר אינך יודע מה-דרך הרוח, כעצמים בבטן המלאה:  ככה, לא תדע את-מעשה האלהים, אשר יעשה, את-הכל. 
<A NAME="6"> </A>
<B>ו</B> בבקר זרע את-זרעך, ולערב אל-תנח ידך:  כי אינך יודע אי זה יכשר, הזה או-זה, ואם-שניהם כאחד, טובים. 
<A NAME="7"> </A>
<B>ז</B> ומתוק, האור; וטוב לעינים, לראות את-השמש. 
<A NAME="8"> </A>
<B>ח</B> כי אם-שנים הרבה יחיה האדם, בכלם ישמח; ויזכר את-ימי החשך, כי-הרבה יהיו כל-שבא הבל. 
<A NAME="9"> </A>
<B>ט</B> שמח בחור בילדותיך, ויטיבך לבך בימי בחורותיך, והלך בדרכי לבך, ובמראי עיניך; ודע, כי על-כל-אלה יביאך האלהים במשפט. 
<A NAME="10"> </A>
<B>י</B> והסר כעס מלבך, והעבר רעה מבשרך:  כי-הילדות והשחרות, הבל.</P>

<HR>
<P CLASS=s>
<A HREF="x0.htm">תנ"ך</A> -
קוהלת - <A HREF="x31.htm">הכול</A><BR>פרק
<A HREF="x3101.htm">א</A>
<A HREF="x3102.htm">ב</A>
<A HREF="x3103.htm">ג</A>
<A HREF="x3104.htm">ד</A>
<A HREF="x3105.htm">ה</A>
<A HREF="x3106.htm">ו</A>
<A HREF="x3107.htm">ז</A>
<A HREF="x3108.htm">ח</A>
<A HREF="x3109.htm">ט</A>
<A HREF="x3110.htm">י</A>
יא
<A HREF="x3112.htm">יב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x3111')</SCRIPT></P>
</BODY></HTML>
