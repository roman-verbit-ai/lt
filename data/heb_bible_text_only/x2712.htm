<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="xr.css" TYPE="text/css">
<TITLE>תנ"ך בכתיב המסורה - איוב פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
איוב - <A HREF="x27.htm">הכול</A><BR>פרק
<A HREF="x2701.htm">א</A>
<A HREF="x2702.htm">ב</A>
<A HREF="x2703.htm">ג</A>
<A HREF="x2704.htm">ד</A>
<A HREF="x2705.htm">ה</A>
<A HREF="x2706.htm">ו</A>
<A HREF="x2707.htm">ז</A>
<A HREF="x2708.htm">ח</A>
<A HREF="x2709.htm">ט</A>
<A HREF="x2710.htm">י</A>
<A HREF="x2711.htm">יא</A>
יב
<A HREF="x2713.htm">יג</A>
<A HREF="x2714.htm">יד</A>
<A HREF="x2715.htm">טו</A>
<A HREF="x2716.htm">טז</A>
<A HREF="x2717.htm">יז</A>
<A HREF="x2718.htm">יח</A>
<A HREF="x2719.htm">יט</A>
<A HREF="x2720.htm">כ</A>
<A HREF="x2721.htm">כא</A>
<A HREF="x2722.htm">כב</A>
<A HREF="x2723.htm">כג</A>
<A HREF="x2724.htm">כד</A>
<A HREF="x2725.htm">כה</A>
<A HREF="x2726.htm">כו</A>
<A HREF="x2727.htm">כז</A>
<A HREF="x2728.htm">כח</A>
<A HREF="x2729.htm">כט</A>
<A HREF="x2730.htm">ל</A>
<A HREF="x2731.htm">לא</A>
<A HREF="x2732.htm">לב</A>
<A HREF="x2733.htm">לג</A>
<A HREF="x2734.htm">לד</A>
<A HREF="x2735.htm">לה</A>
<A HREF="x2736.htm">לו</A>
<A HREF="x2737.htm">לז</A>
<A HREF="x2738.htm">לח</A>
<A HREF="x2739.htm">לט</A>
<A HREF="x2740.htm">מ</A>
<A HREF="x2741.htm">מא</A>
<A HREF="x2742.htm">מב</A>
</P>
<HR>

<H1>איוב פרק יב</H1>

<A NAME="1"> </A>
<P><B>א</B>                  ויען איוב, ויאמר.<BR>
<A NAME="2"> </A>
<B>ב</B>  אמנם, כי אתם-עם;    ועמכם, תמות חכמה.<BR>
<A NAME="3"> </A>
<B>ג</B>  גם-לי לבב, כמוכם--לא-נפל אנכי מכם;    ואת-מי-אין כמו-אלה.<BR>
<A NAME="4"> </A>
<B>ד</B>  שחק לרעהו, אהיה--קרא לאלוה, ויענהו;    שחוק, צדיק תמים.<BR>
<A NAME="5"> </A>
<B>ה</B>  לפיד בוז, לעשתות שאנן--    נכון, למועדי רגל.<BR>
<A NAME="6"> </A>
<B>ו</B>  ישליו אהלים, לשדדים, ובטחות, למרגיזי אל--    לאשר הביא אלוה בידו.<BR>
<A NAME="7"> </A>
<B>ז</B>  ואולם--שאל-נא בהמות ותרך;    ועוף השמים, ויגד-לך.<BR>
<A NAME="8"> </A>
<B>ח</B>  או שיח לארץ ותרך;    ויספרו לך, דגי הים.<BR>
<A NAME="9"> </A>
<B>ט</B>  מי, לא-ידע בכל-אלה:    כי יד-יהוה, עשתה זאת.<BR>
<A NAME="10"> </A>
<B>י</B>  אשר בידו, נפש כל-חי;    ורוח, כל-בשר-איש.<BR>
<A NAME="11"> </A>
<B>יא</B>  הלא-אזן, מלין תבחן;    וחך, אכל יטעם-לו.<BR>
<A NAME="12"> </A>
<B>יב</B>  בישישים חכמה;    וארך ימים תבונה.<BR>
<A NAME="13"> </A>
<B>יג</B>  עמו, חכמה וגבורה;    לו, עצה ותבונה.<BR>
<A NAME="14"> </A>
<B>יד</B>  הן יהרוס, ולא יבנה;    יסגר על-איש, ולא יפתח.<BR>
<A NAME="15"> </A>
<B>טו</B>  הן יעצר במים ויבשו;    וישלחם, ויהפכו ארץ.<BR>
<A NAME="16"> </A>
<B>טז</B>  עמו, עז ותושיה;    לו, שגג ומשגה.<BR>
<A NAME="17"> </A>
<B>יז</B>  מוליך יועצים שולל;    ושפטים יהולל.<BR>
<A NAME="18"> </A>
<B>יח</B>  מוסר מלכים פתח;    ויאסר אזור, במתניהם.<BR>
<A NAME="19"> </A>
<B>יט</B>  מוליך כהנים שולל;    ואתנים יסלף.<BR>
<A NAME="20"> </A>
<B>כ</B>  מסיר שפה, לנאמנים;    וטעם זקנים יקח.<BR>
<A NAME="21"> </A>
<B>כא</B>  שופך בוז, על-נדיבים;    ומזיח אפיקים רפה.<BR>
<A NAME="22"> </A>
<B>כב</B>  מגלה עמקות, מני-חשך;    ויצא לאור צלמות.<BR>
<A NAME="23"> </A>
<B>כג</B>  משגיא לגוים, ויאבדם;    שטח לגוים, וינחם.<BR>
<A NAME="24"> </A>
<B>כד</B>  מסיר--לב, ראשי עם-הארץ;    ויתעם, בתהו לא-דרך.<BR>
<A NAME="25"> </A>
<B>כה</B>  ימששו-חשך ולא-אור;    ויתעם, כשכור.</P>

<HR>
<P CLASS=s>
<A HREF="x0.htm">תנ"ך</A> -
איוב - <A HREF="x27.htm">הכול</A><BR>פרק
<A HREF="x2701.htm">א</A>
<A HREF="x2702.htm">ב</A>
<A HREF="x2703.htm">ג</A>
<A HREF="x2704.htm">ד</A>
<A HREF="x2705.htm">ה</A>
<A HREF="x2706.htm">ו</A>
<A HREF="x2707.htm">ז</A>
<A HREF="x2708.htm">ח</A>
<A HREF="x2709.htm">ט</A>
<A HREF="x2710.htm">י</A>
<A HREF="x2711.htm">יא</A>
יב
<A HREF="x2713.htm">יג</A>
<A HREF="x2714.htm">יד</A>
<A HREF="x2715.htm">טו</A>
<A HREF="x2716.htm">טז</A>
<A HREF="x2717.htm">יז</A>
<A HREF="x2718.htm">יח</A>
<A HREF="x2719.htm">יט</A>
<A HREF="x2720.htm">כ</A>
<A HREF="x2721.htm">כא</A>
<A HREF="x2722.htm">כב</A>
<A HREF="x2723.htm">כג</A>
<A HREF="x2724.htm">כד</A>
<A HREF="x2725.htm">כה</A>
<A HREF="x2726.htm">כו</A>
<A HREF="x2727.htm">כז</A>
<A HREF="x2728.htm">כח</A>
<A HREF="x2729.htm">כט</A>
<A HREF="x2730.htm">ל</A>
<A HREF="x2731.htm">לא</A>
<A HREF="x2732.htm">לב</A>
<A HREF="x2733.htm">לג</A>
<A HREF="x2734.htm">לד</A>
<A HREF="x2735.htm">לה</A>
<A HREF="x2736.htm">לו</A>
<A HREF="x2737.htm">לז</A>
<A HREF="x2738.htm">לח</A>
<A HREF="x2739.htm">לט</A>
<A HREF="x2740.htm">מ</A>
<A HREF="x2741.htm">מא</A>
<A HREF="x2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x2712')</SCRIPT></P>
</BODY></HTML>
