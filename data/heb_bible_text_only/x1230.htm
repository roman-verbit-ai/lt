<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - יחזקאל פרק ל</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
יחזקאל - <A HREF="x12.htm">הכול</A><BR>פרק
<A HREF="x1201.htm">א</A>
<A HREF="x1202.htm">ב</A>
<A HREF="x1203.htm">ג</A>
<A HREF="x1204.htm">ד</A>
<A HREF="x1205.htm">ה</A>
<A HREF="x1206.htm">ו</A>
<A HREF="x1207.htm">ז</A>
<A HREF="x1208.htm">ח</A>
<A HREF="x1209.htm">ט</A>
<A HREF="x1210.htm">י</A>
<A HREF="x1211.htm">יא</A>
<A HREF="x1212.htm">יב</A>
<A HREF="x1213.htm">יג</A>
<A HREF="x1214.htm">יד</A>
<A HREF="x1215.htm">טו</A>
<A HREF="x1216.htm">טז</A>
<A HREF="x1217.htm">יז</A>
<A HREF="x1218.htm">יח</A>
<A HREF="x1219.htm">יט</A>
<A HREF="x1220.htm">כ</A>
<A HREF="x1221.htm">כא</A>
<A HREF="x1222.htm">כב</A>
<A HREF="x1223.htm">כג</A>
<A HREF="x1224.htm">כד</A>
<A HREF="x1225.htm">כה</A>
<A HREF="x1226.htm">כו</A>
<A HREF="x1227.htm">כז</A>
<A HREF="x1228.htm">כח</A>
<A HREF="x1229.htm">כט</A>
ל
<A HREF="x1231.htm">לא</A>
<A HREF="x1232.htm">לב</A>
<A HREF="x1233.htm">לג</A>
<A HREF="x1234.htm">לד</A>
<A HREF="x1235.htm">לה</A>
<A HREF="x1236.htm">לו</A>
<A HREF="x1237.htm">לז</A>
<A HREF="x1238.htm">לח</A>
<A HREF="x1239.htm">לט</A>
<A HREF="x1240.htm">מ</A>
<A HREF="x1241.htm">מא</A>
<A HREF="x1242.htm">מב</A>
<A HREF="x1243.htm">מג</A>
<A HREF="x1244.htm">מד</A>
<A HREF="x1245.htm">מה</A>
<A HREF="x1246.htm">מו</A>
<A HREF="x1247.htm">מז</A>
<A HREF="x1248.htm">מח</A>
</P>
<HR>

<H1>יחזקאל פרק ל</H1>

<A NAME="1"> </A>
<P><B>א</B> ויהי דבר-יהוה, אלי לאמר. 
<A NAME="2"> </A>
<B>ב</B> בן-אדם--הנבא ואמרת, כה אמר אדני יהוה:  הילילו, הה ליום. 
<A NAME="3"> </A>
<B>ג</B> כי-קרוב יום, וקרוב יום ליהוה:  יום ענן, עת גוים יהיה. 
<A NAME="4"> </A>
<B>ד</B> ובאה חרב, במצרים, והיתה חלחלה בכוש, בנפל חלל במצרים; ולקחו המונה, ונהרסו יסדותיה. 
<A NAME="5"> </A>
<B>ה</B> כוש ופוט ולוד וכל-הערב וכוב, ובני ארץ הברית--אתם, בחרב יפלו.  {פ}</P>
<A NAME="6"> </A>
<P><B>ו</B> כה, אמר יהוה, ונפלו סמכי מצרים, וירד גאון עזה; ממגדל סונה, בחרב יפלו-בה--נאם, אדני יהוה. 
<A NAME="7"> </A>
<B>ז</B> ונשמו, בתוך ארצות נשמות; ועריו, בתוך-ערים נחרבות תהיינה. 
<A NAME="8"> </A>
<B>ח</B> וידעו, כי-אני יהוה, בתתי-אש במצרים, ונשברו כל-עזריה. 
<A NAME="9"> </A>
<B>ט</B> ביום ההוא, יצאו מלאכים מלפני בצים, להחריד, את-כוש בטח; והיתה חלחלה בהם ביום מצרים, כי הנה באה.  {ס}</P>
<A NAME="10"> </A>
<P><B>י</B> כה אמר, אדני יהוה:  והשבתי את-המון מצרים, ביד נבוכדראצר מלך-בבל. 
<A NAME="11"> </A>
<B>יא</B> הוא ועמו אתו, עריצי גוים--מובאים, לשחת הארץ; והריקו חרבותם על-מצרים, ומלאו את-הארץ חלל. 
<A NAME="12"> </A>
<B>יב</B> ונתתי יארים חרבה, ומכרתי את-הארץ ביד-רעים; והשמתי ארץ ומלאה, ביד-זרים--אני יהוה, דברתי.  {ס}</P>
<A NAME="13"> </A>
<P><B>יג</B> כה-אמר אדני יהוה, והאבדתי גלולים והשבתי אלילים מנף, ונשיא מארץ-מצרים, לא יהיה-עוד; ונתתי יראה, בארץ מצרים. 
<A NAME="14"> </A>
<B>יד</B> והשמתי, את-פתרוס, ונתתי אש, בצען; ועשיתי שפטים, בנא. 
<A NAME="15"> </A>
<B>טו</B> ושפכתי חמתי, על-סין מעוז מצרים; והכרתי, את-המון נא. 
<A NAME="16"> </A>
<B>טז</B> ונתתי אש, במצרים--חול תחיל (תחול) סין, ונא תהיה להבקע; ונף, צרי יומם. 
<A NAME="17"> </A>
<B>יז</B> בחורי און ופי-בסת, בחרב יפלו; והנה, בשבי תלכנה. 
<A NAME="18"> </A>
<B>יח</B> ובתחפנחס, חשך היום, בשברי-שם את-מטות מצרים, ונשבת-בה גאון עזה; היא ענן יכסנה, ובנותיה בשבי תלכנה. 
<A NAME="19"> </A>
<B>יט</B> ועשיתי שפטים, במצרים; וידעו, כי-אני יהוה.  {פ}</P>
<A NAME="20"> </A>
<P><B>כ</B> ויהי, באחת עשרה שנה, בראשון, בשבעה לחדש; היה דבר-יהוה, אלי לאמר. 
<A NAME="21"> </A>
<B>כא</B> בן-אדם, את-זרוע פרעה מלך-מצרים שברתי; והנה לא-חבשה לתת רפאות לשום חתול, לחבשה לחזקה--לתפש בחרב.  {ס}</P>
<A NAME="22"> </A>
<P><B>כב</B> לכן כה-אמר אדני יהוה, הנני אל-פרעה מלך-מצרים, ושברתי את-זרעתיו, את-החזקה ואת-הנשברת; והפלתי את-החרב, מידו. 
<A NAME="23"> </A>
<B>כג</B> והפצותי את-מצרים, בגוים; וזריתם, בארצות. 
<A NAME="24"> </A>
<B>כד</B> וחזקתי, את-זרעות מלך בבל, ונתתי את-חרבי, בידו; ושברתי את-זרעות פרעה, ונאק נאקות חלל לפניו. 
<A NAME="25"> </A>
<B>כה</B> והחזקתי, את-זרעות מלך בבל, וזרעות פרעה, תפלנה; וידעו כי-אני יהוה, בתתי חרבי ביד מלך-בבל, ונטה אותה, אל-ארץ מצרים. 
<A NAME="26"> </A>
<B>כו</B> והפצותי את-מצרים בגוים, וזריתי אותם בארצות; וידעו, כי-אני יהוה.  {פ}</P>

<HR>
<P CLASS=s>
<A HREF="x0.htm">תנ"ך</A> -
יחזקאל - <A HREF="x12.htm">הכול</A><BR>פרק
<A HREF="x1201.htm">א</A>
<A HREF="x1202.htm">ב</A>
<A HREF="x1203.htm">ג</A>
<A HREF="x1204.htm">ד</A>
<A HREF="x1205.htm">ה</A>
<A HREF="x1206.htm">ו</A>
<A HREF="x1207.htm">ז</A>
<A HREF="x1208.htm">ח</A>
<A HREF="x1209.htm">ט</A>
<A HREF="x1210.htm">י</A>
<A HREF="x1211.htm">יא</A>
<A HREF="x1212.htm">יב</A>
<A HREF="x1213.htm">יג</A>
<A HREF="x1214.htm">יד</A>
<A HREF="x1215.htm">טו</A>
<A HREF="x1216.htm">טז</A>
<A HREF="x1217.htm">יז</A>
<A HREF="x1218.htm">יח</A>
<A HREF="x1219.htm">יט</A>
<A HREF="x1220.htm">כ</A>
<A HREF="x1221.htm">כא</A>
<A HREF="x1222.htm">כב</A>
<A HREF="x1223.htm">כג</A>
<A HREF="x1224.htm">כד</A>
<A HREF="x1225.htm">כה</A>
<A HREF="x1226.htm">כו</A>
<A HREF="x1227.htm">כז</A>
<A HREF="x1228.htm">כח</A>
<A HREF="x1229.htm">כט</A>
ל
<A HREF="x1231.htm">לא</A>
<A HREF="x1232.htm">לב</A>
<A HREF="x1233.htm">לג</A>
<A HREF="x1234.htm">לד</A>
<A HREF="x1235.htm">לה</A>
<A HREF="x1236.htm">לו</A>
<A HREF="x1237.htm">לז</A>
<A HREF="x1238.htm">לח</A>
<A HREF="x1239.htm">לט</A>
<A HREF="x1240.htm">מ</A>
<A HREF="x1241.htm">מא</A>
<A HREF="x1242.htm">מב</A>
<A HREF="x1243.htm">מג</A>
<A HREF="x1244.htm">מד</A>
<A HREF="x1245.htm">מה</A>
<A HREF="x1246.htm">מו</A>
<A HREF="x1247.htm">מז</A>
<A HREF="x1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1230')</SCRIPT></P>
</BODY></HTML>
