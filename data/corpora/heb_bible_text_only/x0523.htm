<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - דברים פרק כג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
דברים - <A HREF="x05.htm">הכול</A><BR>פרק
<A HREF="x0501.htm">א</A>
<A HREF="x0502.htm">ב</A>
<A HREF="x0503.htm">ג</A>
<A HREF="x0504.htm">ד</A>
<A HREF="x0505.htm">ה</A>
<A HREF="x0506.htm">ו</A>
<A HREF="x0507.htm">ז</A>
<A HREF="x0508.htm">ח</A>
<A HREF="x0509.htm">ט</A>
<A HREF="x0510.htm">י</A>
<A HREF="x0511.htm">יא</A>
<A HREF="x0512.htm">יב</A>
<A HREF="x0513.htm">יג</A>
<A HREF="x0514.htm">יד</A>
<A HREF="x0515.htm">טו</A>
<A HREF="x0516.htm">טז</A>
<A HREF="x0517.htm">יז</A>
<A HREF="x0518.htm">יח</A>
<A HREF="x0519.htm">יט</A>
<A HREF="x0520.htm">כ</A>
<A HREF="x0521.htm">כא</A>
<A HREF="x0522.htm">כב</A>
כג
<A HREF="x0524.htm">כד</A>
<A HREF="x0525.htm">כה</A>
<A HREF="x0526.htm">כו</A>
<A HREF="x0527.htm">כז</A>
<A HREF="x0528.htm">כח</A>
<A HREF="x0529.htm">כט</A>
<A HREF="x0530.htm">ל</A>
<A HREF="x0531.htm">לא</A>
<A HREF="x0532.htm">לב</A>
<A HREF="x0533.htm">לג</A>
<A HREF="x0534.htm">לד</A>
</P>
<HR>

<H1>דברים פרק כג</H1>

<A NAME="1"> </A>
<P><B>א</B> לא-יקח איש, את-אשת אביו; ולא יגלה, כנף אביו.  {ס}</P>
<A NAME="2"> </A>
<P><B>ב</B> לא-יבא פצוע-דכא וכרות שפכה, בקהל יהוה.  {ס}</P>
<A NAME="3"> </A>
<P><B>ג</B> לא-יבא ממזר, בקהל יהוה:  גם דור עשירי, לא-יבא לו בקהל יהוה.  {ס}</P>
<A NAME="4"> </A>
<P><B>ד</B> לא-יבא עמוני ומואבי, בקהל יהוה:  גם דור עשירי, לא-יבא להם בקהל יהוה עד-עולם. 
<A NAME="5"> </A>
<B>ה</B> על-דבר אשר לא-קדמו אתכם, בלחם ובמים, בדרך, בצאתכם ממצרים; ואשר שכר עליך את-בלעם בן-בעור, מפתור ארם נהרים--לקללך. 
<A NAME="6"> </A>
<B>ו</B> ולא-אבה יהוה אלהיך, לשמע אל-בלעם, ויהפך יהוה אלהיך לך את-הקללה, לברכה:  כי אהבך, יהוה אלהיך. 
<A NAME="7"> </A>
<B>ז</B> לא-תדרש שלמם, וטבתם, כל-ימיך, לעולם.  {ס}</P>
<A NAME="8"> </A>
<P><B>ח</B> לא-תתעב אדמי, כי אחיך הוא; לא-תתעב מצרי, כי-גר היית בארצו. 
<A NAME="9"> </A>
<B>ט</B> בנים אשר-יולדו להם, דור שלישי--יבא להם, בקהל יהוה.  {ס}</P>
<A NAME="10"> </A>
<P><B>י</B> כי-תצא מחנה, על-איביך:  ונשמרת--מכל, דבר רע. 
<A NAME="11"> </A>
<B>יא</B> כי-יהיה בך איש, אשר לא-יהיה טהור מקרה-לילה--ויצא אל-מחוץ למחנה, לא יבא אל-תוך המחנה. 
<A NAME="12"> </A>
<B>יב</B> והיה לפנות-ערב, ירחץ במים; וכבא השמש, יבא אל-תוך המחנה. 
<A NAME="13"> </A>
<B>יג</B> ויד תהיה לך, מחוץ למחנה; ויצאת שמה, חוץ. 
<A NAME="14"> </A>
<B>יד</B> ויתד תהיה לך, על-אזנך; והיה, בשבתך חוץ, וחפרתה בה, ושבת וכסית את-צאתך. 
<A NAME="15"> </A>
<B>טו</B> כי יהוה אלהיך מתהלך בקרב מחנך, להצילך ולתת איביך לפניך, והיה מחניך, קדוש:  ולא-יראה בך ערות דבר, ושב מאחריך.  {ס}</P>
<A NAME="16"> </A>
<P><B>טז</B> לא-תסגיר עבד, אל-אדניו, אשר-ינצל אליך, מעם אדניו. 
<A NAME="17"> </A>
<B>יז</B> עמך ישב בקרבך, במקום אשר-יבחר באחד שעריך--בטוב לו; לא, תוננו.  {ס}</P>
<A NAME="18"> </A>
<P><B>יח</B> לא-תהיה קדשה, מבנות ישראל; ולא-יהיה קדש, מבני ישראל. 
<A NAME="19"> </A>
<B>יט</B> לא-תביא אתנן זונה ומחיר כלב, בית יהוה אלהיך--לכל-נדר:  כי תועבת יהוה אלהיך, גם-שניהם.  {ס}</P>
<A NAME="20"> </A>
<P><B>כ</B> לא-תשיך לאחיך, נשך כסף נשך אכל:  נשך, כל-דבר אשר ישך. 
<A NAME="21"> </A>
<B>כא</B> לנכרי תשיך, ולאחיך לא תשיך--למען יברכך יהוה אלהיך, בכל משלח ידך, על-הארץ, אשר-אתה בא-שמה לרשתה.  {ס}</P>
<A NAME="22"> </A>
<P><B>כב</B> כי-תדר נדר ליהוה אלהיך, לא תאחר לשלמו:  כי-דרש ידרשנו יהוה אלהיך, מעמך, והיה בך, חטא. 
<A NAME="23"> </A>
<B>כג</B> וכי תחדל, לנדר--לא-יהיה בך, חטא. 
<A NAME="24"> </A>
<B>כד</B> מוצא שפתיך, תשמר ועשית:  כאשר נדרת ליהוה אלהיך, נדבה, אשר דברת, בפיך.  {ס}</P>
<A NAME="25"> </A>
<P><B>כה</B> כי תבא בכרם רעך, ואכלת ענבים כנפשך שבעך; ואל-כליך, לא תתן.  {ס}</P>
<A NAME="26"> </A>
<P><B>כו</B> כי תבא בקמת רעך, וקטפת מלילת בידך; וחרמש לא תניף, על קמת רעך.  {ס}</P>

<HR>
<P CLASS=s>
<A HREF="x0.htm">תנ"ך</A> -
דברים - <A HREF="x05.htm">הכול</A><BR>פרק
<A HREF="x0501.htm">א</A>
<A HREF="x0502.htm">ב</A>
<A HREF="x0503.htm">ג</A>
<A HREF="x0504.htm">ד</A>
<A HREF="x0505.htm">ה</A>
<A HREF="x0506.htm">ו</A>
<A HREF="x0507.htm">ז</A>
<A HREF="x0508.htm">ח</A>
<A HREF="x0509.htm">ט</A>
<A HREF="x0510.htm">י</A>
<A HREF="x0511.htm">יא</A>
<A HREF="x0512.htm">יב</A>
<A HREF="x0513.htm">יג</A>
<A HREF="x0514.htm">יד</A>
<A HREF="x0515.htm">טו</A>
<A HREF="x0516.htm">טז</A>
<A HREF="x0517.htm">יז</A>
<A HREF="x0518.htm">יח</A>
<A HREF="x0519.htm">יט</A>
<A HREF="x0520.htm">כ</A>
<A HREF="x0521.htm">כא</A>
<A HREF="x0522.htm">כב</A>
כג
<A HREF="x0524.htm">כד</A>
<A HREF="x0525.htm">כה</A>
<A HREF="x0526.htm">כו</A>
<A HREF="x0527.htm">כז</A>
<A HREF="x0528.htm">כח</A>
<A HREF="x0529.htm">כט</A>
<A HREF="x0530.htm">ל</A>
<A HREF="x0531.htm">לא</A>
<A HREF="x0532.htm">לב</A>
<A HREF="x0533.htm">לג</A>
<A HREF="x0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0523')</SCRIPT></P>
</BODY></HTML>
