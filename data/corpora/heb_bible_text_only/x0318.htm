<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - ויקרא פרק יח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
ויקרא - <A HREF="x03.htm">הכול</A><BR>פרק
<A HREF="x0301.htm">א</A>
<A HREF="x0302.htm">ב</A>
<A HREF="x0303.htm">ג</A>
<A HREF="x0304.htm">ד</A>
<A HREF="x0305.htm">ה</A>
<A HREF="x0306.htm">ו</A>
<A HREF="x0307.htm">ז</A>
<A HREF="x0308.htm">ח</A>
<A HREF="x0309.htm">ט</A>
<A HREF="x0310.htm">י</A>
<A HREF="x0311.htm">יא</A>
<A HREF="x0312.htm">יב</A>
<A HREF="x0313.htm">יג</A>
<A HREF="x0314.htm">יד</A>
<A HREF="x0315.htm">טו</A>
<A HREF="x0316.htm">טז</A>
<A HREF="x0317.htm">יז</A>
יח
<A HREF="x0319.htm">יט</A>
<A HREF="x0320.htm">כ</A>
<A HREF="x0321.htm">כא</A>
<A HREF="x0322.htm">כב</A>
<A HREF="x0323.htm">כג</A>
<A HREF="x0324.htm">כד</A>
<A HREF="x0325.htm">כה</A>
<A HREF="x0326.htm">כו</A>
<A HREF="x0327.htm">כז</A>
</P>
<HR>

<H1>ויקרא פרק יח</H1>

<A NAME="1"> </A>
<P><B>א</B> וידבר יהוה, אל-משה לאמר. 
<A NAME="2"> </A>
<B>ב</B> דבר אל-בני ישראל, ואמרת אלהם:  אני, יהוה אלהיכם. 
<A NAME="3"> </A>
<B>ג</B> כמעשה ארץ-מצרים אשר ישבתם-בה, לא תעשו; וכמעשה ארץ-כנען אשר אני מביא אתכם שמה, לא תעשו, ובחקתיהם, לא תלכו. 
<A NAME="4"> </A>
<B>ד</B> את-משפטי תעשו ואת-חקתי תשמרו, ללכת בהם:  אני, יהוה אלהיכם. 
<A NAME="5"> </A>
<B>ה</B> ושמרתם את-חקתי ואת-משפטי, אשר יעשה אתם האדם וחי בהם:  אני, יהוה.  {ס}</P>
<A NAME="6"> </A>
<P><B>ו</B> איש איש אל-כל-שאר בשרו, לא תקרבו לגלות ערוה:  אני, יהוה.  {ס}</P>
<A NAME="7"> </A>
<P><B>ז</B> ערות אביך וערות אמך, לא תגלה:  אמך הוא, לא תגלה ערותה.  {ס}</P>
<A NAME="8"> </A>
<P><B>ח</B> ערות אשת-אביך, לא תגלה:  ערות אביך, הוא.  {ס}</P>
<A NAME="9"> </A>
<P><B>ט</B> ערות אחותך בת-אביך, או בת-אמך, מולדת בית, או מולדת חוץ--לא תגלה, ערותן.  {ס}</P>
<A NAME="10"> </A>
<P><B>י</B> ערות בת-בנך או בת-בתך, לא תגלה ערותן:  כי ערותך, הנה.  {ס}</P>
<A NAME="11"> </A>
<P><B>יא</B> ערות בת-אשת אביך מולדת אביך, אחותך הוא--לא תגלה, ערותה.  {ס}</P>
<A NAME="12"> </A>
<P><B>יב</B> ערות אחות-אביך, לא תגלה:  שאר אביך, הוא.  {ס}</P>
<A NAME="13"> </A>
<P><B>יג</B> ערות אחות-אמך, לא תגלה:  כי-שאר אמך, הוא.  {ס}</P>
<A NAME="14"> </A>
<P><B>יד</B> ערות אחי-אביך, לא תגלה:  אל-אשתו לא תקרב, דדתך הוא.  {ס}</P>
<A NAME="15"> </A>
<P><B>טו</B> ערות כלתך, לא תגלה:  אשת בנך הוא, לא תגלה ערותה.  {ס}</P>
<A NAME="16"> </A>
<P><B>טז</B> ערות אשת-אחיך, לא תגלה:  ערות אחיך, הוא.  {ס}</P>
<A NAME="17"> </A>
<P><B>יז</B> ערות אשה ובתה, לא תגלה:  את-בת-בנה ואת-בת-בתה, לא תקח לגלות ערותה--שארה הנה, זמה הוא. 
<A NAME="18"> </A>
<B>יח</B> ואשה אל-אחתה, לא תקח:  לצרר, לגלות ערותה עליה--בחייה. 
<A NAME="19"> </A>
<B>יט</B> ואל-אשה, בנדת טמאתה--לא תקרב, לגלות ערותה. 
<A NAME="20"> </A>
<B>כ</B> ואל-אשת, עמיתך--לא-תתן שכבתך, לזרע:  לטמאה-בה. 
<A NAME="21"> </A>
<B>כא</B> ומזרעך לא-תתן, להעביר למלך; ולא תחלל את-שם אלהיך, אני יהוה. 
<A NAME="22"> </A>
<B>כב</B> ואת-זכר--לא תשכב, משכבי אשה:  תועבה, הוא. 
<A NAME="23"> </A>
<B>כג</B> ובכל-בהמה לא-תתן שכבתך, לטמאה-בה; ואשה, לא-תעמד לפני בהמה לרבעה--תבל הוא. 
<A NAME="24"> </A>
<B>כד</B> אל-תטמאו, בכל-אלה:  כי בכל-אלה נטמאו הגוים, אשר-אני משלח מפניכם. 
<A NAME="25"> </A>
<B>כה</B> ותטמא הארץ, ואפקד עונה עליה; ותקא הארץ, את-ישביה. 
<A NAME="26"> </A>
<B>כו</B> ושמרתם אתם, את-חקתי ואת-משפטי, ולא תעשו, מכל התועבת האלה:  האזרח, והגר הגר בתוככם. 
<A NAME="27"> </A>
<B>כז</B> כי את-כל-התועבת האל, עשו אנשי-הארץ אשר לפניכם; ותטמא, הארץ. 
<A NAME="28"> </A>
<B>כח</B> ולא-תקיא הארץ אתכם, בטמאכם אתה, כאשר קאה את-הגוי, אשר לפניכם. 
<A NAME="29"> </A>
<B>כט</B> כי כל-אשר יעשה, מכל התועבת האלה--ונכרתו הנפשות העשת, מקרב עמם. 
<A NAME="30"> </A>
<B>ל</B> ושמרתם את-משמרתי, לבלתי עשות מחקות התועבת אשר נעשו לפניכם, ולא תטמאו, בהם:  אני, יהוה אלהיכם.  {פ}</P>

<HR>
<P CLASS=s>
<A HREF="x0.htm">תנ"ך</A> -
ויקרא - <A HREF="x03.htm">הכול</A><BR>פרק
<A HREF="x0301.htm">א</A>
<A HREF="x0302.htm">ב</A>
<A HREF="x0303.htm">ג</A>
<A HREF="x0304.htm">ד</A>
<A HREF="x0305.htm">ה</A>
<A HREF="x0306.htm">ו</A>
<A HREF="x0307.htm">ז</A>
<A HREF="x0308.htm">ח</A>
<A HREF="x0309.htm">ט</A>
<A HREF="x0310.htm">י</A>
<A HREF="x0311.htm">יא</A>
<A HREF="x0312.htm">יב</A>
<A HREF="x0313.htm">יג</A>
<A HREF="x0314.htm">יד</A>
<A HREF="x0315.htm">טו</A>
<A HREF="x0316.htm">טז</A>
<A HREF="x0317.htm">יז</A>
יח
<A HREF="x0319.htm">יט</A>
<A HREF="x0320.htm">כ</A>
<A HREF="x0321.htm">כא</A>
<A HREF="x0322.htm">כב</A>
<A HREF="x0323.htm">כג</A>
<A HREF="x0324.htm">כד</A>
<A HREF="x0325.htm">כה</A>
<A HREF="x0326.htm">כו</A>
<A HREF="x0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0318')</SCRIPT></P>
</BODY></HTML>
