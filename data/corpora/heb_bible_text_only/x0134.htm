<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - בראשית פרק לד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
בראשית - <A HREF="x01.htm">הכול</A><BR>פרק
<A HREF="x0101.htm">א</A>
<A HREF="x0102.htm">ב</A>
<A HREF="x0103.htm">ג</A>
<A HREF="x0104.htm">ד</A>
<A HREF="x0105.htm">ה</A>
<A HREF="x0106.htm">ו</A>
<A HREF="x0107.htm">ז</A>
<A HREF="x0108.htm">ח</A>
<A HREF="x0109.htm">ט</A>
<A HREF="x0110.htm">י</A>
<A HREF="x0111.htm">יא</A>
<A HREF="x0112.htm">יב</A>
<A HREF="x0113.htm">יג</A>
<A HREF="x0114.htm">יד</A>
<A HREF="x0115.htm">טו</A>
<A HREF="x0116.htm">טז</A>
<A HREF="x0117.htm">יז</A>
<A HREF="x0118.htm">יח</A>
<A HREF="x0119.htm">יט</A>
<A HREF="x0120.htm">כ</A>
<A HREF="x0121.htm">כא</A>
<A HREF="x0122.htm">כב</A>
<A HREF="x0123.htm">כג</A>
<A HREF="x0124.htm">כד</A>
<A HREF="x0125.htm">כה</A>
<A HREF="x0126.htm">כו</A>
<A HREF="x0127.htm">כז</A>
<A HREF="x0128.htm">כח</A>
<A HREF="x0129.htm">כט</A>
<A HREF="x0130.htm">ל</A>
<A HREF="x0131.htm">לא</A>
<A HREF="x0132.htm">לב</A>
<A HREF="x0133.htm">לג</A>
לד
<A HREF="x0135.htm">לה</A>
<A HREF="x0136.htm">לו</A>
<A HREF="x0137.htm">לז</A>
<A HREF="x0138.htm">לח</A>
<A HREF="x0139.htm">לט</A>
<A HREF="x0140.htm">מ</A>
<A HREF="x0141.htm">מא</A>
<A HREF="x0142.htm">מב</A>
<A HREF="x0143.htm">מג</A>
<A HREF="x0144.htm">מד</A>
<A HREF="x0145.htm">מה</A>
<A HREF="x0146.htm">מו</A>
<A HREF="x0147.htm">מז</A>
<A HREF="x0148.htm">מח</A>
<A HREF="x0149.htm">מט</A>
<A HREF="x0150.htm">נ</A>
</P>
<HR>

<H1>בראשית פרק לד</H1>

<A NAME="1"> </A>
<P><B>א</B> ותצא דינה בת-לאה, אשר ילדה ליעקב, לראות, בבנות הארץ. 
<A NAME="2"> </A>
<B>ב</B> וירא אתה שכם בן-חמור, החוי--נשיא הארץ; ויקח אתה וישכב אתה, ויענה. 
<A NAME="3"> </A>
<B>ג</B> ותדבק נפשו, בדינה בת-יעקב; ויאהב, את-הנער, וידבר, על-לב הנער. 
<A NAME="4"> </A>
<B>ד</B> ויאמר שכם, אל-חמור אביו לאמר:  קח-לי את-הילדה הזאת, לאשה. 
<A NAME="5"> </A>
<B>ה</B> ויעקב שמע, כי טמא את-דינה בתו, ובניו היו את-מקנהו, בשדה; והחרש יעקב, עד-באם. 
<A NAME="6"> </A>
<B>ו</B> ויצא חמור אבי-שכם, אל-יעקב, לדבר, אתו. 
<A NAME="7"> </A>
<B>ז</B> ובני יעקב באו מן-השדה, כשמעם, ויתעצבו האנשים, ויחר להם מאד:  כי-נבלה עשה בישראל, לשכב את-בת-יעקב, וכן, לא יעשה. 
<A NAME="8"> </A>
<B>ח</B> וידבר חמור, אתם לאמר:  שכם בני, חשקה נפשו בבתכם--תנו נא אתה לו, לאשה. 
<A NAME="9"> </A>
<B>ט</B> והתחתנו, אתנו:  בנתיכם, תתנו-לנו, ואת-בנתינו, תקחו לכם. 
<A NAME="10"> </A>
<B>י</B> ואתנו, תשבו; והארץ, תהיה לפניכם--שבו וסחרוה, והאחזו בה. 
<A NAME="11"> </A>
<B>יא</B> ויאמר שכם אל-אביה ואל-אחיה, אמצא-חן בעיניכם; ואשר תאמרו אלי, אתן. 
<A NAME="12"> </A>
<B>יב</B> הרבו עלי מאד, מהר ומתן, ואתנה, כאשר תאמרו אלי; ותנו-לי את-הנער, לאשה. 
<A NAME="13"> </A>
<B>יג</B> ויענו בני-יעקב את-שכם ואת-חמור אביו, במרמה--וידברו:  אשר טמא, את דינה אחתם. 
<A NAME="14"> </A>
<B>יד</B> ויאמרו אליהם, לא נוכל לעשות הדבר הזה--לתת את-אחתנו, לאיש אשר-לו ערלה:  כי-חרפה הוא, לנו. 
<A NAME="15"> </A>
<B>טו</B> אך-בזאת, נאות לכם:  אם תהיו כמנו, להמל לכם כל-זכר. 
<A NAME="16"> </A>
<B>טז</B> ונתנו את-בנתינו לכם, ואת-בנתיכם נקח-לנו; וישבנו אתכם, והיינו לעם אחד. 
<A NAME="17"> </A>
<B>יז</B> ואם-לא תשמעו אלינו, להמול--ולקחנו את-בתנו, והלכנו. 
<A NAME="18"> </A>
<B>יח</B> וייטבו דבריהם, בעיני חמור, ובעיני, שכם בן-חמור. 
<A NAME="19"> </A>
<B>יט</B> ולא-אחר הנער לעשות הדבר, כי חפץ בבת-יעקב; והוא נכבד, מכל בית אביו. 
<A NAME="20"> </A>
<B>כ</B> ויבא חמור ושכם בנו, אל-שער עירם; וידברו אל-אנשי עירם, לאמר. 
<A NAME="21"> </A>
<B>כא</B> האנשים האלה שלמים הם אתנו, וישבו בארץ ויסחרו אתה, והארץ הנה רחבת-ידים, לפניהם; את-בנתם נקח-לנו לנשים, ואת-בנתינו נתן להם. 
<A NAME="22"> </A>
<B>כב</B> אך-בזאת יאתו לנו האנשים, לשבת אתנו--להיות, לעם אחד:  בהמול לנו כל-זכר, כאשר הם נמלים. 
<A NAME="23"> </A>
<B>כג</B> מקנהם וקנינם וכל-בהמתם, הלוא לנו הם; אך נאותה להם, וישבו אתנו. 
<A NAME="24"> </A>
<B>כד</B> וישמעו אל-חמור ואל-שכם בנו, כל-יצאי שער עירו; וימלו, כל-זכר--כל-יצאי, שער עירו. 
<A NAME="25"> </A>
<B>כה</B> ויהי ביום השלישי בהיותם כאבים, ויקחו שני-בני-יעקב שמעון ולוי אחי דינה איש חרבו, ויבאו על-העיר, בטח; ויהרגו, כל-זכר. 
<A NAME="26"> </A>
<B>כו</B> ואת-חמור ואת-שכם בנו, הרגו לפי-חרב; ויקחו את-דינה מבית שכם, ויצאו. 
<A NAME="27"> </A>
<B>כז</B> בני יעקב, באו על-החללים, ויבזו, העיר--אשר טמאו, אחותם. 
<A NAME="28"> </A>
<B>כח</B> את-צאנם ואת-בקרם, ואת-חמריהם, ואת אשר-בעיר ואת-אשר בשדה, לקחו. 
<A NAME="29"> </A>
<B>כט</B> ואת-כל-חילם ואת-כל-טפם ואת-נשיהם, שבו ויבזו; ואת, כל-אשר בבית. 
<A NAME="30"> </A>
<B>ל</B> ויאמר יעקב אל-שמעון ואל-לוי, עכרתם אתי, להבאישני בישב הארץ, בכנעני ובפרזי; ואני, מתי מספר, ונאספו עלי והכוני, ונשמדתי אני וביתי. 
<A NAME="31"> </A>
<B>לא</B> ויאמרו:  הכזונה, יעשה את-אחותנו.  {פ}</P>

<HR>
<P CLASS=s>
<A HREF="x0.htm">תנ"ך</A> -
בראשית - <A HREF="x01.htm">הכול</A><BR>פרק
<A HREF="x0101.htm">א</A>
<A HREF="x0102.htm">ב</A>
<A HREF="x0103.htm">ג</A>
<A HREF="x0104.htm">ד</A>
<A HREF="x0105.htm">ה</A>
<A HREF="x0106.htm">ו</A>
<A HREF="x0107.htm">ז</A>
<A HREF="x0108.htm">ח</A>
<A HREF="x0109.htm">ט</A>
<A HREF="x0110.htm">י</A>
<A HREF="x0111.htm">יא</A>
<A HREF="x0112.htm">יב</A>
<A HREF="x0113.htm">יג</A>
<A HREF="x0114.htm">יד</A>
<A HREF="x0115.htm">טו</A>
<A HREF="x0116.htm">טז</A>
<A HREF="x0117.htm">יז</A>
<A HREF="x0118.htm">יח</A>
<A HREF="x0119.htm">יט</A>
<A HREF="x0120.htm">כ</A>
<A HREF="x0121.htm">כא</A>
<A HREF="x0122.htm">כב</A>
<A HREF="x0123.htm">כג</A>
<A HREF="x0124.htm">כד</A>
<A HREF="x0125.htm">כה</A>
<A HREF="x0126.htm">כו</A>
<A HREF="x0127.htm">כז</A>
<A HREF="x0128.htm">כח</A>
<A HREF="x0129.htm">כט</A>
<A HREF="x0130.htm">ל</A>
<A HREF="x0131.htm">לא</A>
<A HREF="x0132.htm">לב</A>
<A HREF="x0133.htm">לג</A>
לד
<A HREF="x0135.htm">לה</A>
<A HREF="x0136.htm">לו</A>
<A HREF="x0137.htm">לז</A>
<A HREF="x0138.htm">לח</A>
<A HREF="x0139.htm">לט</A>
<A HREF="x0140.htm">מ</A>
<A HREF="x0141.htm">מא</A>
<A HREF="x0142.htm">מב</A>
<A HREF="x0143.htm">מג</A>
<A HREF="x0144.htm">מד</A>
<A HREF="x0145.htm">מה</A>
<A HREF="x0146.htm">מו</A>
<A HREF="x0147.htm">מז</A>
<A HREF="x0148.htm">מח</A>
<A HREF="x0149.htm">מט</A>
<A HREF="x0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0134')</SCRIPT></P>
</BODY></HTML>
