<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - חבקוק פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
חבקוק - <A HREF="x20.htm">הכול</A><BR>פרק
<A HREF="x2001.htm">א</A>
ב
<A HREF="x2003.htm">ג</A>
</P>
<HR>

<H1>חבקוק פרק ב</H1>

<A NAME="1"> </A>
<P><B>א</B> על-משמרתי אעמדה, ואתיצבה על-מצור; ואצפה, לראות מה-ידבר-בי, ומה אשיב, על-תוכחתי. 
<A NAME="2"> </A>
<B>ב</B> ויענני יהוה, ויאמר, כתב חזון, ובאר על-הלחות--למען ירוץ, קורא בו. 
<A NAME="3"> </A>
<B>ג</B> כי עוד חזון למועד, ויפח לקץ ולא יכזב; אם-יתמהמה, חכה-לו--כי-בא יבא, לא יאחר. 
<A NAME="4"> </A>
<B>ד</B> הנה עפלה, לא-ישרה נפשו בו; וצדיק, באמונתו יחיה.  {ס}</P>
<A NAME="5"> </A>
<P><B>ה</B> ואף כי-היין בגד, גבר יהיר ולא ינוה:  אשר הרחיב כשאול נפשו, והוא כמות ולא ישבע, ויאסף אליו כל-הגוים, ויקבץ אליו כל-העמים. 
<A NAME="6"> </A>
<B>ו</B> הלוא-אלה כלם, עליו משל ישאו, ומליצה, חידות לו; ויאמר, הוי המרבה לא-לו--עד-מתי, ומכביד עליו עבטיט. 
<A NAME="7"> </A>
<B>ז</B> הלוא פתע, יקומו נשכיך, ויקצו, מזעזעיך; והיית למשסות, למו. 
<A NAME="8"> </A>
<B>ח</B> כי-אתה שלות גוים רבים, ישלוך כל-יתר עמים; מדמי אדם וחמס-ארץ, קריה וכל-ישבי בה.  {פ}</P>
<A NAME="9"> </A>
<P><B>ט</B> הוי, בצע בצע רע--לביתו:  לשום במרום קנו, להנצל מכף-רע. 
<A NAME="10"> </A>
<B>י</B> יעצת בשת, לביתך; קצות-עמים רבים, וחוטא נפשך. 
<A NAME="11"> </A>
<B>יא</B> כי-אבן, מקיר תזעק; וכפיס, מעץ יעננה.  {פ}</P>
<A NAME="12"> </A>
<P><B>יב</B> הוי בנה עיר, בדמים; וכונן קריה, בעולה. 
<A NAME="13"> </A>
<B>יג</B> הלוא הנה, מאת יהוה צבאות; וייגעו עמים בדי-אש, ולאמים בדי-ריק יעפו. 
<A NAME="14"> </A>
<B>יד</B> כי תמלא הארץ, לדעת את-כבוד יהוה, כמים, יכסו על-ים.  {פ}</P>
<A NAME="15"> </A>
<P><B>טו</B> הוי משקה רעהו, מספח חמתך ואף שכר--למען הביט, על-מעוריהם. 
<A NAME="16"> </A>
<B>טז</B> שבעת קלון מכבוד, שתה גם-אתה והערל; תסוב עליך, כוס ימין יהוה, וקיקלון, על-כבודך. 
<A NAME="17"> </A>
<B>יז</B> כי חמס לבנון יכסך, ושד בהמות יחיתן, מדמי אדם וחמס-ארץ, קריה וכל-ישבי בה. 
<A NAME="18"> </A>
<B>יח</B> מה-הועיל פסל, כי פסלו יצרו--מסכה, ומורה שקר:  כי בטח יצר יצרו, עליו, לעשות, אלילים אלמים.  {ס}</P>
<A NAME="19"> </A>
<P><B>יט</B> הוי אמר לעץ הקיצה, עורי לאבן דומם; הוא יורה--הנה-הוא תפוש זהב וכסף, וכל-רוח אין בקרבו. 
<A NAME="20"> </A>
<B>כ</B> ויהוה, בהיכל קדשו:  הס מפניו, כל-הארץ.  {ס}</P>

<HR>
<P CLASS=s>
<A HREF="x0.htm">תנ"ך</A> -
חבקוק - <A HREF="x20.htm">הכול</A><BR>פרק
<A HREF="x2001.htm">א</A>
ב
<A HREF="x2003.htm">ג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x2002')</SCRIPT></P>
</BODY></HTML>
