<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - יחזקאל פרק לא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
יחזקאל - <A HREF="x12.htm">הכול</A><BR>פרק
<A HREF="x1201.htm">א</A>
<A HREF="x1202.htm">ב</A>
<A HREF="x1203.htm">ג</A>
<A HREF="x1204.htm">ד</A>
<A HREF="x1205.htm">ה</A>
<A HREF="x1206.htm">ו</A>
<A HREF="x1207.htm">ז</A>
<A HREF="x1208.htm">ח</A>
<A HREF="x1209.htm">ט</A>
<A HREF="x1210.htm">י</A>
<A HREF="x1211.htm">יא</A>
<A HREF="x1212.htm">יב</A>
<A HREF="x1213.htm">יג</A>
<A HREF="x1214.htm">יד</A>
<A HREF="x1215.htm">טו</A>
<A HREF="x1216.htm">טז</A>
<A HREF="x1217.htm">יז</A>
<A HREF="x1218.htm">יח</A>
<A HREF="x1219.htm">יט</A>
<A HREF="x1220.htm">כ</A>
<A HREF="x1221.htm">כא</A>
<A HREF="x1222.htm">כב</A>
<A HREF="x1223.htm">כג</A>
<A HREF="x1224.htm">כד</A>
<A HREF="x1225.htm">כה</A>
<A HREF="x1226.htm">כו</A>
<A HREF="x1227.htm">כז</A>
<A HREF="x1228.htm">כח</A>
<A HREF="x1229.htm">כט</A>
<A HREF="x1230.htm">ל</A>
לא
<A HREF="x1232.htm">לב</A>
<A HREF="x1233.htm">לג</A>
<A HREF="x1234.htm">לד</A>
<A HREF="x1235.htm">לה</A>
<A HREF="x1236.htm">לו</A>
<A HREF="x1237.htm">לז</A>
<A HREF="x1238.htm">לח</A>
<A HREF="x1239.htm">לט</A>
<A HREF="x1240.htm">מ</A>
<A HREF="x1241.htm">מא</A>
<A HREF="x1242.htm">מב</A>
<A HREF="x1243.htm">מג</A>
<A HREF="x1244.htm">מד</A>
<A HREF="x1245.htm">מה</A>
<A HREF="x1246.htm">מו</A>
<A HREF="x1247.htm">מז</A>
<A HREF="x1248.htm">מח</A>
</P>
<HR>

<H1>יחזקאל פרק לא</H1>

<A NAME="1"> </A>
<P><B>א</B> ויהי, באחת עשרה שנה, בשלישי, באחד לחדש; היה דבר-יהוה, אלי לאמר. 
<A NAME="2"> </A>
<B>ב</B> בן-אדם, אמר אל-פרעה מלך-מצרים ואל-המונו:  אל-מי, דמית בגדלך. 
<A NAME="3"> </A>
<B>ג</B> הנה אשור ארז בלבנון, יפה ענף וחרש מצל--וגבה קומה; ובין עבתים, היתה צמרתו. 
<A NAME="4"> </A>
<B>ד</B> מים גדלוהו, תהום רממתהו; את-נהרתיה, הלך סביבות מטעה, ואת-תעלתיה שלחה, אל כל-עצי השדה. 
<A NAME="5"> </A>
<B>ה</B> על-כן גבהא קמתו, מכל עצי השדה; ותרבינה סרעפתיו ותארכנה פארתו, ממים רבים--בשלחו. 
<A NAME="6"> </A>
<B>ו</B> בסעפתיו קננו, כל-עוף השמים, ותחת פארתיו ילדו, כל חית השדה; ובצלו, ישבו, כל, גוים רבים. 
<A NAME="7"> </A>
<B>ז</B> וייף בגדלו, בארך דליותיו:  כי-היה שרשו, אל-מים רבים. 
<A NAME="8"> </A>
<B>ח</B> ארזים לא-עממהו, בגן-אלהים--ברושים לא דמו אל-סעפתיו, וערמנים לא-היו כפראתיו:  כל-עץ, בגן-אלהים--לא-דמה אליו, ביפיו. 
<A NAME="9"> </A>
<B>ט</B> יפה עשיתיו, ברב דליותיו; ויקנאהו, כל-עצי-עדן, אשר, בגן האלהים.  {פ}</P>
<A NAME="10"> </A>
<P><B>י</B> לכן, כה אמר אדני יהוה, יען, אשר גבהת בקומה; ויתן צמרתו אל-בין עבותים, ורם לבבו בגבהו. 
<A NAME="11"> </A>
<B>יא</B> ואתנהו--ביד, איל גוים; עשו יעשה לו, כרשעו גרשתהו. 
<A NAME="12"> </A>
<B>יב</B> ויכרתהו זרים עריצי גוים, ויטשהו; אל-ההרים ובכל-גאיות נפלו דליותיו, ותשברנה פראתיו בכל אפיקי הארץ, וירדו מצלו כל-עמי הארץ, ויטשהו. 
<A NAME="13"> </A>
<B>יג</B> על-מפלתו ישכנו, כל-עוף השמים; ואל-פראתיו היו, כל חית השדה. 
<A NAME="14"> </A>
<B>יד</B> למען אשר לא-יגבהו בקומתם כל-עצי-מים, ולא-יתנו את-צמרתם אל-בין עבתים, ולא-יעמדו אליהם בגבהם, כל-שתי מים:  כי-כלם נתנו למות אל-ארץ תחתית, בתוך בני אדם--אל-יורדי בור.  {פ}</P>
<A NAME="15"> </A>
<P><B>טו</B> כה-אמר אדני יהוה, ביום רדתו שאולה האבלתי כסתי עליו את-תהום, ואמנע נהרותיה, ויכלאו מים רבים; ואקדר עליו לבנון, וכל-עצי השדה עליו עלפה. 
<A NAME="16"> </A>
<B>טז</B> מקול מפלתו הרעשתי גוים, בהורדי אתו שאולה את-יורדי בור; וינחמו בארץ תחתית, כל-עצי-עדן--מבחר וטוב-לבנון, כל-שתי מים. 
<A NAME="17"> </A>
<B>יז</B> גם-הם, אתו ירדו שאולה--אל-חללי-חרב; וזרעו ישבו בצלו, בתוך גוים. 
<A NAME="18"> </A>
<B>יח</B> אל-מי דמית ככה בכבוד ובגדל, בעצי-עדן; והורדת את-עצי-עדן אל-ארץ תחתית, בתוך ערלים תשכב את-חללי-חרב--הוא פרעה וכל-המונה, נאם אדני יהוה.  {פ}</P>

<HR>
<P CLASS=s>
<A HREF="x0.htm">תנ"ך</A> -
יחזקאל - <A HREF="x12.htm">הכול</A><BR>פרק
<A HREF="x1201.htm">א</A>
<A HREF="x1202.htm">ב</A>
<A HREF="x1203.htm">ג</A>
<A HREF="x1204.htm">ד</A>
<A HREF="x1205.htm">ה</A>
<A HREF="x1206.htm">ו</A>
<A HREF="x1207.htm">ז</A>
<A HREF="x1208.htm">ח</A>
<A HREF="x1209.htm">ט</A>
<A HREF="x1210.htm">י</A>
<A HREF="x1211.htm">יא</A>
<A HREF="x1212.htm">יב</A>
<A HREF="x1213.htm">יג</A>
<A HREF="x1214.htm">יד</A>
<A HREF="x1215.htm">טו</A>
<A HREF="x1216.htm">טז</A>
<A HREF="x1217.htm">יז</A>
<A HREF="x1218.htm">יח</A>
<A HREF="x1219.htm">יט</A>
<A HREF="x1220.htm">כ</A>
<A HREF="x1221.htm">כא</A>
<A HREF="x1222.htm">כב</A>
<A HREF="x1223.htm">כג</A>
<A HREF="x1224.htm">כד</A>
<A HREF="x1225.htm">כה</A>
<A HREF="x1226.htm">כו</A>
<A HREF="x1227.htm">כז</A>
<A HREF="x1228.htm">כח</A>
<A HREF="x1229.htm">כט</A>
<A HREF="x1230.htm">ל</A>
לא
<A HREF="x1232.htm">לב</A>
<A HREF="x1233.htm">לג</A>
<A HREF="x1234.htm">לד</A>
<A HREF="x1235.htm">לה</A>
<A HREF="x1236.htm">לו</A>
<A HREF="x1237.htm">לז</A>
<A HREF="x1238.htm">לח</A>
<A HREF="x1239.htm">לט</A>
<A HREF="x1240.htm">מ</A>
<A HREF="x1241.htm">מא</A>
<A HREF="x1242.htm">מב</A>
<A HREF="x1243.htm">מג</A>
<A HREF="x1244.htm">מד</A>
<A HREF="x1245.htm">מה</A>
<A HREF="x1246.htm">מו</A>
<A HREF="x1247.htm">מז</A>
<A HREF="x1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1231')</SCRIPT></P>
</BODY></HTML>
