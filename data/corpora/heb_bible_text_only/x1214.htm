<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - יחזקאל פרק יד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
יחזקאל - <A HREF="x12.htm">הכול</A><BR>פרק
<A HREF="x1201.htm">א</A>
<A HREF="x1202.htm">ב</A>
<A HREF="x1203.htm">ג</A>
<A HREF="x1204.htm">ד</A>
<A HREF="x1205.htm">ה</A>
<A HREF="x1206.htm">ו</A>
<A HREF="x1207.htm">ז</A>
<A HREF="x1208.htm">ח</A>
<A HREF="x1209.htm">ט</A>
<A HREF="x1210.htm">י</A>
<A HREF="x1211.htm">יא</A>
<A HREF="x1212.htm">יב</A>
<A HREF="x1213.htm">יג</A>
יד
<A HREF="x1215.htm">טו</A>
<A HREF="x1216.htm">טז</A>
<A HREF="x1217.htm">יז</A>
<A HREF="x1218.htm">יח</A>
<A HREF="x1219.htm">יט</A>
<A HREF="x1220.htm">כ</A>
<A HREF="x1221.htm">כא</A>
<A HREF="x1222.htm">כב</A>
<A HREF="x1223.htm">כג</A>
<A HREF="x1224.htm">כד</A>
<A HREF="x1225.htm">כה</A>
<A HREF="x1226.htm">כו</A>
<A HREF="x1227.htm">כז</A>
<A HREF="x1228.htm">כח</A>
<A HREF="x1229.htm">כט</A>
<A HREF="x1230.htm">ל</A>
<A HREF="x1231.htm">לא</A>
<A HREF="x1232.htm">לב</A>
<A HREF="x1233.htm">לג</A>
<A HREF="x1234.htm">לד</A>
<A HREF="x1235.htm">לה</A>
<A HREF="x1236.htm">לו</A>
<A HREF="x1237.htm">לז</A>
<A HREF="x1238.htm">לח</A>
<A HREF="x1239.htm">לט</A>
<A HREF="x1240.htm">מ</A>
<A HREF="x1241.htm">מא</A>
<A HREF="x1242.htm">מב</A>
<A HREF="x1243.htm">מג</A>
<A HREF="x1244.htm">מד</A>
<A HREF="x1245.htm">מה</A>
<A HREF="x1246.htm">מו</A>
<A HREF="x1247.htm">מז</A>
<A HREF="x1248.htm">מח</A>
</P>
<HR>

<H1>יחזקאל פרק יד</H1>

<A NAME="1"> </A>
<P><B>א</B> ויבוא אלי אנשים, מזקני ישראל; וישבו, לפני.  {פ}</P>
<A NAME="2"> </A>
<P><B>ב</B> ויהי דבר-יהוה, אלי לאמר. 
<A NAME="3"> </A>
<B>ג</B> בן-אדם, האנשים האלה העלו גלוליהם על-לבם, ומכשול עונם, נתנו נכח פניהם:  האדרש אדרש, להם.  {ס}</P>
<A NAME="4"> </A>
<P><B>ד</B> לכן דבר-אותם ואמרת אליהם כה-אמר אדני יהוה, איש איש מבית ישראל אשר יעלה את-גלוליו אל-לבו ומכשול עונו ישים נכח פניו, ובא, אל-הנביא:  אני יהוה, נעניתי לו בה (בא)--ברב גלוליו. 
<A NAME="5"> </A>
<B>ה</B> למען תפש את-בית-ישראל, בלבם, אשר נזרו מעלי, בגלוליהם כלם.  {ס}</P>
<A NAME="6"> </A>
<P><B>ו</B> לכן אמר אל-בית ישראל, כה אמר אדני יהוה, שובו והשיבו, מעל גלוליכם; ומעל כל-תועבתיכם, השיבו פניכם. 
<A NAME="7"> </A>
<B>ז</B> כי איש איש מבית ישראל, ומהגר אשר-יגור בישראל, וינזר מאחרי ויעל גלוליו אל-לבו, ומכשול עונו ישים נכח פניו; ובא אל-הנביא, לדרש-לו בי--אני יהוה, נענה-לו בי. 
<A NAME="8"> </A>
<B>ח</B> ונתתי פני באיש ההוא, והשמתיהו לאות ולמשלים, והכרתיו, מתוך עמי; וידעתם, כי-אני יהוה.  {ס}</P>
<A NAME="9"> </A>
<P><B>ט</B> והנביא כי-יפתה, ודבר דבר--אני יהוה פתיתי, את הנביא ההוא; ונטיתי את-ידי, עליו, והשמדתיו, מתוך עמי ישראל. 
<A NAME="10"> </A>
<B>י</B> ונשאו, עונם:  כעון, הדרש--כעון הנביא, יהיה. 
<A NAME="11"> </A>
<B>יא</B> למען לא-יתעו עוד בית-ישראל, מאחרי, ולא-יטמאו עוד, בכל-פשעיהם; והיו-לי לעם, ואני אהיה להם לאלהים--נאם, אדני יהוה.  {פ}</P>
<A NAME="12"> </A>
<P><B>יב</B> ויהי דבר-יהוה, אלי לאמר. 
<A NAME="13"> </A>
<B>יג</B> בן-אדם, ארץ כי תחטא-לי למעל-מעל, ונטיתי ידי עליה, ושברתי לה מטה-לחם; והשלחתי-בה רעב, והכרתי ממנה אדם ובהמה. 
<A NAME="14"> </A>
<B>יד</B> והיו שלשת האנשים האלה, בתוכה--נח, דנאל (דניאל) ואיוב:  המה בצדקתם ינצלו נפשם, נאם אדני יהוה. 
<A NAME="15"> </A>
<B>טו</B> לו-חיה רעה אעביר בארץ, ושכלתה; והיתה שממה מבלי עובר, מפני החיה. 
<A NAME="16"> </A>
<B>טז</B> שלשת האנשים האלה, בתוכה--חי-אני נאם אדני יהוה, אם-בנים ואם-בנות יצילו:  המה לבדם ינצלו, והארץ תהיה שממה. 
<A NAME="17"> </A>
<B>יז</B> או חרב אביא, על-הארץ ההיא; ואמרתי, חרב תעבר בארץ, והכרתי ממנה, אדם ובהמה. 
<A NAME="18"> </A>
<B>יח</B> ושלשת האנשים האלה, בתוכה--חי-אני נאם אדני יהוה, לא יצילו בנים ובנות:  כי הם לבדם, ינצלו. 
<A NAME="19"> </A>
<B>יט</B> או דבר אשלח, אל-הארץ ההיא; ושפכתי חמתי עליה בדם, להכרית ממנה אדם ובהמה. 
<A NAME="20"> </A>
<B>כ</B> ונח דנאל (דניאל) ואיוב, בתוכה--חי-אני נאם אדני יהוה, אם-בן אם-בת יצילו:  המה בצדקתם, יצילו נפשם.  {פ}</P>
<A NAME="21"> </A>
<P><B>כא</B> כי כה אמר אדני יהוה, אף כי-ארבעת שפטי הרעים חרב ורעב וחיה רעה ודבר, שלחתי, אל-ירושלם--להכרית ממנה, אדם ובהמה. 
<A NAME="22"> </A>
<B>כב</B> והנה נותרה-בה פלטה, המוצאים בנים ובנות--הנם יוצאים אליכם, וראיתם את-דרכם ואת-עלילותם; ונחמתם, על-הרעה אשר הבאתי על-ירושלם--את כל-אשר הבאתי, עליה. 
<A NAME="23"> </A>
<B>כג</B> ונחמו אתכם, כי-תראו את-דרכם ואת-עלילותם; וידעתם, כי לא חנם עשיתי את כל-אשר-עשיתי בה--נאם, אדני יהוה.  {פ}</P>

<HR>
<P CLASS=s>
<A HREF="x0.htm">תנ"ך</A> -
יחזקאל - <A HREF="x12.htm">הכול</A><BR>פרק
<A HREF="x1201.htm">א</A>
<A HREF="x1202.htm">ב</A>
<A HREF="x1203.htm">ג</A>
<A HREF="x1204.htm">ד</A>
<A HREF="x1205.htm">ה</A>
<A HREF="x1206.htm">ו</A>
<A HREF="x1207.htm">ז</A>
<A HREF="x1208.htm">ח</A>
<A HREF="x1209.htm">ט</A>
<A HREF="x1210.htm">י</A>
<A HREF="x1211.htm">יא</A>
<A HREF="x1212.htm">יב</A>
<A HREF="x1213.htm">יג</A>
יד
<A HREF="x1215.htm">טו</A>
<A HREF="x1216.htm">טז</A>
<A HREF="x1217.htm">יז</A>
<A HREF="x1218.htm">יח</A>
<A HREF="x1219.htm">יט</A>
<A HREF="x1220.htm">כ</A>
<A HREF="x1221.htm">כא</A>
<A HREF="x1222.htm">כב</A>
<A HREF="x1223.htm">כג</A>
<A HREF="x1224.htm">כד</A>
<A HREF="x1225.htm">כה</A>
<A HREF="x1226.htm">כו</A>
<A HREF="x1227.htm">כז</A>
<A HREF="x1228.htm">כח</A>
<A HREF="x1229.htm">כט</A>
<A HREF="x1230.htm">ל</A>
<A HREF="x1231.htm">לא</A>
<A HREF="x1232.htm">לב</A>
<A HREF="x1233.htm">לג</A>
<A HREF="x1234.htm">לד</A>
<A HREF="x1235.htm">לה</A>
<A HREF="x1236.htm">לו</A>
<A HREF="x1237.htm">לז</A>
<A HREF="x1238.htm">לח</A>
<A HREF="x1239.htm">לט</A>
<A HREF="x1240.htm">מ</A>
<A HREF="x1241.htm">מא</A>
<A HREF="x1242.htm">מב</A>
<A HREF="x1243.htm">מג</A>
<A HREF="x1244.htm">מד</A>
<A HREF="x1245.htm">מה</A>
<A HREF="x1246.htm">מו</A>
<A HREF="x1247.htm">מז</A>
<A HREF="x1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1214')</SCRIPT></P>
</BODY></HTML>
