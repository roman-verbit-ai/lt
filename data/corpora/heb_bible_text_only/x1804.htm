<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - מיכה פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
מיכה - <A HREF="x18.htm">הכול</A><BR>פרק
<A HREF="x1801.htm">א</A>
<A HREF="x1802.htm">ב</A>
<A HREF="x1803.htm">ג</A>
ד
<A HREF="x1805.htm">ה</A>
<A HREF="x1806.htm">ו</A>
<A HREF="x1807.htm">ז</A>
</P>
<HR>

<H1>מיכה פרק ד</H1>

<A NAME="1"> </A>
<P><B>א</B> והיה באחרית הימים, יהיה הר בית-יהוה נכון בראש ההרים, ונשא הוא, מגבעות; ונהרו עליו, עמים. 
<A NAME="2"> </A>
<B>ב</B> והלכו גוים רבים, ואמרו לכו ונעלה אל-הר-יהוה ואל-בית אלהי יעקב, ויורנו מדרכיו, ונלכה בארחתיו:  כי מציון תצא תורה, ודבר-יהוה מירושלם. 
<A NAME="3"> </A>
<B>ג</B> ושפט, בין עמים רבים, והוכיח לגוים עצמים, עד-רחוק; וכתתו חרבתיהם לאתים, וחניתתיהם למזמרות--לא-ישאו גוי אל-גוי חרב, ולא-ילמדון עוד מלחמה. 
<A NAME="4"> </A>
<B>ד</B> וישבו, איש תחת גפנו ותחת תאנתו--ואין מחריד:  כי-פי יהוה צבאות, דבר. 
<A NAME="5"> </A>
<B>ה</B> כי, כל-העמים, ילכו, איש בשם אלהיו; ואנחנו, נלך בשם-יהוה אלהינו--לעולם ועד.  {פ}</P>
<A NAME="6"> </A>
<P><B>ו</B> ביום ההוא נאם-יהוה, אספה הצלעה, והנדחה, אקבצה; ואשר, הרעתי. 
<A NAME="7"> </A>
<B>ז</B> ושמתי את-הצלעה לשארית, והנהלאה לגוי עצום; ומלך יהוה עליהם בהר ציון, מעתה ועד-עולם.  {פ}</P>
<A NAME="8"> </A>
<P><B>ח</B> ואתה מגדל-עדר, עפל בת-ציון--עדיך תאתה; ובאה, הממשלה הראשנה, ממלכת, לבת ירושלם. 
<A NAME="9"> </A>
<B>ט</B> עתה, למה תריעי רע; המלך אין-בך, אם-יועצך אבד--כי-החזיקך חיל, כיולדה. 
<A NAME="10"> </A>
<B>י</B> חולי וגחי בת-ציון, כיולדה:  כי-עתה תצאי מקריה ושכנת בשדה, ובאת עד-בבל שם תנצלי--שם יגאלך יהוה, מכף איביך. 
<A NAME="11"> </A>
<B>יא</B> ועתה נאספו עליך, גוים רבים--האמרים תחנף, ותחז בציון עינינו. 
<A NAME="12"> </A>
<B>יב</B> והמה, לא ידעו מחשבות יהוה, ולא הבינו, עצתו:  כי קבצם, כעמיר גרנה. 
<A NAME="13"> </A>
<B>יג</B> קומי ודושי בת-ציון, כי-קרנך אשים ברזל ופרסתיך אשים נחושה, והדקות, עמים רבים; והחרמתי ליהוה בצעם, וחילם לאדון כל-הארץ. 
<A NAME="14"> </A>
<B>יד</B> עתה תתגדדי בת-גדוד, מצור שם עלינו; בשבט יכו על-הלחי, את שפט ישראל.  {ס}</P>

<HR>
<P CLASS=s>
<A HREF="x0.htm">תנ"ך</A> -
מיכה - <A HREF="x18.htm">הכול</A><BR>פרק
<A HREF="x1801.htm">א</A>
<A HREF="x1802.htm">ב</A>
<A HREF="x1803.htm">ג</A>
ד
<A HREF="x1805.htm">ה</A>
<A HREF="x1806.htm">ו</A>
<A HREF="x1807.htm">ז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1804')</SCRIPT></P>
</BODY></HTML>
