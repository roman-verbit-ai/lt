<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - ישעיהו פרק נח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
ישעיהו - <A HREF="x10.htm">הכול</A><BR>פרק
<A HREF="x1001.htm">א</A>
<A HREF="x1002.htm">ב</A>
<A HREF="x1003.htm">ג</A>
<A HREF="x1004.htm">ד</A>
<A HREF="x1005.htm">ה</A>
<A HREF="x1006.htm">ו</A>
<A HREF="x1007.htm">ז</A>
<A HREF="x1008.htm">ח</A>
<A HREF="x1009.htm">ט</A>
<A HREF="x1010.htm">י</A>
<A HREF="x1011.htm">יא</A>
<A HREF="x1012.htm">יב</A>
<A HREF="x1013.htm">יג</A>
<A HREF="x1014.htm">יד</A>
<A HREF="x1015.htm">טו</A>
<A HREF="x1016.htm">טז</A>
<A HREF="x1017.htm">יז</A>
<A HREF="x1018.htm">יח</A>
<A HREF="x1019.htm">יט</A>
<A HREF="x1020.htm">כ</A>
<A HREF="x1021.htm">כא</A>
<A HREF="x1022.htm">כב</A>
<A HREF="x1023.htm">כג</A>
<A HREF="x1024.htm">כד</A>
<A HREF="x1025.htm">כה</A>
<A HREF="x1026.htm">כו</A>
<A HREF="x1027.htm">כז</A>
<A HREF="x1028.htm">כח</A>
<A HREF="x1029.htm">כט</A>
<A HREF="x1030.htm">ל</A>
<A HREF="x1031.htm">לא</A>
<A HREF="x1032.htm">לב</A>
<A HREF="x1033.htm">לג</A>
<A HREF="x1034.htm">לד</A>
<A HREF="x1035.htm">לה</A>
<A HREF="x1036.htm">לו</A>
<A HREF="x1037.htm">לז</A>
<A HREF="x1038.htm">לח</A>
<A HREF="x1039.htm">לט</A>
<A HREF="x1040.htm">מ</A>
<A HREF="x1041.htm">מא</A>
<A HREF="x1042.htm">מב</A>
<A HREF="x1043.htm">מג</A>
<A HREF="x1044.htm">מד</A>
<A HREF="x1045.htm">מה</A>
<A HREF="x1046.htm">מו</A>
<A HREF="x1047.htm">מז</A>
<A HREF="x1048.htm">מח</A>
<A HREF="x1049.htm">מט</A>
<A HREF="x1050.htm">נ</A>
<A HREF="x1051.htm">נא</A>
<A HREF="x1052.htm">נב</A>
<A HREF="x1053.htm">נג</A>
<A HREF="x1054.htm">נד</A>
<A HREF="x1055.htm">נה</A>
<A HREF="x1056.htm">נו</A>
<A HREF="x1057.htm">נז</A>
נח
<A HREF="x1059.htm">נט</A>
<A HREF="x1060.htm">ס</A>
<A HREF="x1061.htm">סא</A>
<A HREF="x1062.htm">סב</A>
<A HREF="x1063.htm">סג</A>
<A HREF="x1064.htm">סד</A>
<A HREF="x1065.htm">סה</A>
<A HREF="x1066.htm">סו</A>
</P>
<HR>

<H1>ישעיהו פרק נח</H1>

<A NAME="1"> </A>
<P><B>א</B> קרא בגרון אל-תחשך, כשופר הרם קולך; והגד לעמי פשעם, ולבית יעקב חטאתם. 
<A NAME="2"> </A>
<B>ב</B> ואותי, יום יום ידרשון, ודעת דרכי, יחפצון; כגוי אשר-צדקה עשה, ומשפט אלהיו לא עזב, ישאלוני משפטי-צדק, קרבת אלהים יחפצון. 
<A NAME="3"> </A>
<B>ג</B> למה צמנו ולא ראית, ענינו נפשנו ולא תדע; הן ביום צמכם תמצאו-חפץ, וכל-עצביכם תנגשו. 
<A NAME="4"> </A>
<B>ד</B> הן לריב ומצה תצומו, ולהכות באגרף רשע; לא-תצומו כיום, להשמיע במרום קולכם. 
<A NAME="5"> </A>
<B>ה</B> הכזה, יהיה צום אבחרהו--יום ענות אדם, נפשו; הלכף כאגמן ראשו, ושק ואפר יציע--הלזה תקרא-צום, ויום רצון ליהוה. 
<A NAME="6"> </A>
<B>ו</B> הלוא זה, צום אבחרהו--פתח חרצבות רשע, התר אגדות מוטה; ושלח רצוצים חפשים, וכל-מוטה תנתקו. 
<A NAME="7"> </A>
<B>ז</B> הלוא פרס לרעב לחמך, ועניים מרודים תביא בית:  כי-תראה ערם וכסיתו, ומבשרך לא תתעלם. 
<A NAME="8"> </A>
<B>ח</B> אז יבקע כשחר אורך, וארכתך מהרה תצמח; והלך לפניך צדקך, כבוד יהוה יאספך. 
<A NAME="9"> </A>
<B>ט</B> אז תקרא ויהוה יענה, תשוע ויאמר הנני:  אם-תסיר מתוכך מוטה, שלח אצבע ודבר-און. 
<A NAME="10"> </A>
<B>י</B> ותפק לרעב נפשך, ונפש נענה תשביע; וזרח בחשך אורך, ואפלתך כצהרים. 
<A NAME="11"> </A>
<B>יא</B> ונחך יהוה, תמיד, והשביע בצחצחות נפשך, ועצמתיך יחליץ; והיית, כגן רוה, וכמוצא מים, אשר לא-יכזבו מימיו. 
<A NAME="12"> </A>
<B>יב</B> ובנו ממך חרבות עולם, מוסדי דור-ודור תקומם; וקרא לך גדר פרץ, משבב נתיבות לשבת. 
<A NAME="13"> </A>
<B>יג</B> אם-תשיב משבת רגלך, עשות חפצך ביום קדשי; וקראת לשבת ענג, לקדוש יהוה מכבד, וכבדתו מעשות דרכיך, ממצוא חפצך ודבר דבר. 
<A NAME="14"> </A>
<B>יד</B> אז, תתענג על-יהוה, והרכבתיך, על-במותי (במתי) ארץ; והאכלתיך, נחלת יעקב אביך--כי פי יהוה, דבר.  {פ}</P>

<HR>
<P CLASS=s>
<A HREF="x0.htm">תנ"ך</A> -
ישעיהו - <A HREF="x10.htm">הכול</A><BR>פרק
<A HREF="x1001.htm">א</A>
<A HREF="x1002.htm">ב</A>
<A HREF="x1003.htm">ג</A>
<A HREF="x1004.htm">ד</A>
<A HREF="x1005.htm">ה</A>
<A HREF="x1006.htm">ו</A>
<A HREF="x1007.htm">ז</A>
<A HREF="x1008.htm">ח</A>
<A HREF="x1009.htm">ט</A>
<A HREF="x1010.htm">י</A>
<A HREF="x1011.htm">יא</A>
<A HREF="x1012.htm">יב</A>
<A HREF="x1013.htm">יג</A>
<A HREF="x1014.htm">יד</A>
<A HREF="x1015.htm">טו</A>
<A HREF="x1016.htm">טז</A>
<A HREF="x1017.htm">יז</A>
<A HREF="x1018.htm">יח</A>
<A HREF="x1019.htm">יט</A>
<A HREF="x1020.htm">כ</A>
<A HREF="x1021.htm">כא</A>
<A HREF="x1022.htm">כב</A>
<A HREF="x1023.htm">כג</A>
<A HREF="x1024.htm">כד</A>
<A HREF="x1025.htm">כה</A>
<A HREF="x1026.htm">כו</A>
<A HREF="x1027.htm">כז</A>
<A HREF="x1028.htm">כח</A>
<A HREF="x1029.htm">כט</A>
<A HREF="x1030.htm">ל</A>
<A HREF="x1031.htm">לא</A>
<A HREF="x1032.htm">לב</A>
<A HREF="x1033.htm">לג</A>
<A HREF="x1034.htm">לד</A>
<A HREF="x1035.htm">לה</A>
<A HREF="x1036.htm">לו</A>
<A HREF="x1037.htm">לז</A>
<A HREF="x1038.htm">לח</A>
<A HREF="x1039.htm">לט</A>
<A HREF="x1040.htm">מ</A>
<A HREF="x1041.htm">מא</A>
<A HREF="x1042.htm">מב</A>
<A HREF="x1043.htm">מג</A>
<A HREF="x1044.htm">מד</A>
<A HREF="x1045.htm">מה</A>
<A HREF="x1046.htm">מו</A>
<A HREF="x1047.htm">מז</A>
<A HREF="x1048.htm">מח</A>
<A HREF="x1049.htm">מט</A>
<A HREF="x1050.htm">נ</A>
<A HREF="x1051.htm">נא</A>
<A HREF="x1052.htm">נב</A>
<A HREF="x1053.htm">נג</A>
<A HREF="x1054.htm">נד</A>
<A HREF="x1055.htm">נה</A>
<A HREF="x1056.htm">נו</A>
<A HREF="x1057.htm">נז</A>
נח
<A HREF="x1059.htm">נט</A>
<A HREF="x1060.htm">ס</A>
<A HREF="x1061.htm">סא</A>
<A HREF="x1062.htm">סב</A>
<A HREF="x1063.htm">סג</A>
<A HREF="x1064.htm">סד</A>
<A HREF="x1065.htm">סה</A>
<A HREF="x1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1058')</SCRIPT></P>
</BODY></HTML>
