<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - שמות פרק כא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
שמות - <A HREF="x02.htm">הכול</A><BR>פרק
<A HREF="x0201.htm">א</A>
<A HREF="x0202.htm">ב</A>
<A HREF="x0203.htm">ג</A>
<A HREF="x0204.htm">ד</A>
<A HREF="x0205.htm">ה</A>
<A HREF="x0206.htm">ו</A>
<A HREF="x0207.htm">ז</A>
<A HREF="x0208.htm">ח</A>
<A HREF="x0209.htm">ט</A>
<A HREF="x0210.htm">י</A>
<A HREF="x0211.htm">יא</A>
<A HREF="x0212.htm">יב</A>
<A HREF="x0213.htm">יג</A>
<A HREF="x0214.htm">יד</A>
<A HREF="x0215.htm">טו</A>
<A HREF="x0216.htm">טז</A>
<A HREF="x0217.htm">יז</A>
<A HREF="x0218.htm">יח</A>
<A HREF="x0219.htm">יט</A>
<A HREF="x0220.htm">כ</A>
כא
<A HREF="x0222.htm">כב</A>
<A HREF="x0223.htm">כג</A>
<A HREF="x0224.htm">כד</A>
<A HREF="x0225.htm">כה</A>
<A HREF="x0226.htm">כו</A>
<A HREF="x0227.htm">כז</A>
<A HREF="x0228.htm">כח</A>
<A HREF="x0229.htm">כט</A>
<A HREF="x0230.htm">ל</A>
<A HREF="x0231.htm">לא</A>
<A HREF="x0232.htm">לב</A>
<A HREF="x0233.htm">לג</A>
<A HREF="x0234.htm">לד</A>
<A HREF="x0235.htm">לה</A>
<A HREF="x0236.htm">לו</A>
<A HREF="x0237.htm">לז</A>
<A HREF="x0238.htm">לח</A>
<A HREF="x0239.htm">לט</A>
<A HREF="x0240.htm">מ</A>
</P>
<HR>

<H1>שמות פרק כא</H1>

<A NAME="1"> </A>
<P><B>א</B> ואלה, המשפטים, אשר תשים, לפניהם. 
<A NAME="2"> </A>
<B>ב</B> כי תקנה עבד עברי, שש שנים יעבד; ובשבעת--יצא לחפשי, חנם. 
<A NAME="3"> </A>
<B>ג</B> אם-בגפו יבא, בגפו יצא; אם-בעל אשה הוא, ויצאה אשתו עמו. 
<A NAME="4"> </A>
<B>ד</B> אם-אדניו יתן-לו אשה, וילדה-לו בנים או בנות--האשה וילדיה, תהיה לאדניה, והוא, יצא בגפו. 
<A NAME="5"> </A>
<B>ה</B> ואם-אמר יאמר, העבד, אהבתי את-אדני, את-אשתי ואת-בני; לא אצא, חפשי. 
<A NAME="6"> </A>
<B>ו</B> והגישו אדניו, אל-האלהים, והגישו אל-הדלת, או אל-המזוזה; ורצע אדניו את-אזנו במרצע, ועבדו לעלם.  {ס}</P>
<A NAME="7"> </A>
<P><B>ז</B> וכי-ימכר איש את-בתו, לאמה--לא תצא, כצאת העבדים. 
<A NAME="8"> </A>
<B>ח</B> אם-רעה בעיני אדניה, אשר-לא (לו) יעדה--והפדה:  לעם נכרי לא-ימשל למכרה, בבגדו-בה. 
<A NAME="9"> </A>
<B>ט</B> ואם-לבנו, ייעדנה--כמשפט הבנות, יעשה-לה. 
<A NAME="10"> </A>
<B>י</B> אם-אחרת, יקח-לו--שארה כסותה וענתה, לא יגרע. 
<A NAME="11"> </A>
<B>יא</B> ואם-שלש-אלה--לא יעשה, לה:  ויצאה חנם, אין כסף.  {ס}</P>
<A NAME="12"> </A>
<P><B>יב</B> מכה איש ומת, מות יומת. 
<A NAME="13"> </A>
<B>יג</B> ואשר לא צדה, והאלהים אנה לידו--ושמתי לך מקום, אשר ינוס שמה.  {ס}</P>
<A NAME="14"> </A>
<P><B>יד</B> וכי-יזד איש על-רעהו, להרגו בערמה--מעם מזבחי, תקחנו למות.  {ס}</P>
<A NAME="15"> </A>
<P><B>טו</B> ומכה אביו ואמו, מות יומת.  {ס}</P>
<A NAME="16"> </A>
<P><B>טז</B> וגנב איש ומכרו ונמצא בידו, מות יומת.  {ס}</P>
<A NAME="17"> </A>
<P><B>יז</B> ומקלל אביו ואמו, מות יומת.  {ס}</P>
<A NAME="18"> </A>
<P><B>יח</B> וכי-יריבן אנשים--והכה-איש את-רעהו, באבן או באגרף; ולא ימות, ונפל למשכב. 
<A NAME="19"> </A>
<B>יט</B> אם-יקום והתהלך בחוץ, על-משענתו--ונקה המכה:  רק שבתו יתן, ורפא ירפא.  {ס}</P>
<A NAME="20"> </A>
<P><B>כ</B> וכי-יכה איש את-עבדו או את-אמתו, בשבט, ומת, תחת ידו--נקם, ינקם. 
<A NAME="21"> </A>
<B>כא</B> אך אם-יום או יומים, יעמד--לא יקם, כי כספו הוא.  {ס}</P>
<A NAME="22"> </A>
<P><B>כב</B> וכי-ינצו אנשים, ונגפו אשה הרה ויצאו ילדיה, ולא יהיה, אסון--ענוש יענש, כאשר ישית עליו בעל האשה, ונתן, בפללים. 
<A NAME="23"> </A>
<B>כג</B> ואם-אסון, יהיה--ונתתה נפש, תחת נפש. 
<A NAME="24"> </A>
<B>כד</B> עין תחת עין, שן תחת שן, יד תחת יד, רגל תחת רגל. 
<A NAME="25"> </A>
<B>כה</B> כויה תחת כויה, פצע תחת פצע, חבורה, תחת חבורה.  {ס}</P>
<A NAME="26"> </A>
<P><B>כו</B> וכי-יכה איש את-עין עבדו, או-את-עין אמתו--ושחתה:  לחפשי ישלחנו, תחת עינו. 
<A NAME="27"> </A>
<B>כז</B> ואם-שן עבדו או-שן אמתו, יפיל--לחפשי ישלחנו, תחת שנו.  {פ}</P>
<A NAME="28"> </A>
<P><B>כח</B> וכי-יגח שור את-איש או את-אשה, ומת--סקול יסקל השור, ולא יאכל את-בשרו, ובעל השור, נקי. 
<A NAME="29"> </A>
<B>כט</B> ואם שור נגח הוא מתמל שלשם, והועד בבעליו ולא ישמרנו, והמית איש, או אשה--השור, יסקל, וגם-בעליו, יומת. 
<A NAME="30"> </A>
<B>ל</B> אם-כפר, יושת עליו--ונתן פדין נפשו, ככל אשר-יושת עליו. 
<A NAME="31"> </A>
<B>לא</B> או-בן יגח, או-בת יגח--כמשפט הזה, יעשה לו. 
<A NAME="32"> </A>
<B>לב</B> אם-עבד יגח השור, או אמה--כסף שלשים שקלים, יתן לאדניו, והשור, יסקל.  {ס}</P>
<A NAME="33"> </A>
<P><B>לג</B> וכי-יפתח איש בור, או כי-יכרה איש בר--ולא יכסנו; ונפל-שמה שור, או חמור. 
<A NAME="34"> </A>
<B>לד</B> בעל הבור ישלם, כסף ישיב לבעליו; והמת, יהיה-לו.  {ס}</P>
<A NAME="35"> </A>
<P><B>לה</B> וכי-יגף שור-איש את-שור רעהו, ומת--ומכרו את-השור החי, וחצו את-כספו, וגם את-המת, יחצון. 
<A NAME="36"> </A>
<B>לו</B> או נודע, כי שור נגח הוא מתמול שלשם, ולא ישמרנו, בעליו--שלם ישלם שור תחת השור, והמת יהיה-לו.  {ס}</P>
<A NAME="37"> </A>
<P><B>לז</B> כי יגנב-איש שור או-שה, וטבחו או מכרו--חמשה בקר, ישלם תחת השור, וארבע-צאן, תחת השה.</P>

<HR>
<P CLASS=s>
<A HREF="x0.htm">תנ"ך</A> -
שמות - <A HREF="x02.htm">הכול</A><BR>פרק
<A HREF="x0201.htm">א</A>
<A HREF="x0202.htm">ב</A>
<A HREF="x0203.htm">ג</A>
<A HREF="x0204.htm">ד</A>
<A HREF="x0205.htm">ה</A>
<A HREF="x0206.htm">ו</A>
<A HREF="x0207.htm">ז</A>
<A HREF="x0208.htm">ח</A>
<A HREF="x0209.htm">ט</A>
<A HREF="x0210.htm">י</A>
<A HREF="x0211.htm">יא</A>
<A HREF="x0212.htm">יב</A>
<A HREF="x0213.htm">יג</A>
<A HREF="x0214.htm">יד</A>
<A HREF="x0215.htm">טו</A>
<A HREF="x0216.htm">טז</A>
<A HREF="x0217.htm">יז</A>
<A HREF="x0218.htm">יח</A>
<A HREF="x0219.htm">יט</A>
<A HREF="x0220.htm">כ</A>
כא
<A HREF="x0222.htm">כב</A>
<A HREF="x0223.htm">כג</A>
<A HREF="x0224.htm">כד</A>
<A HREF="x0225.htm">כה</A>
<A HREF="x0226.htm">כו</A>
<A HREF="x0227.htm">כז</A>
<A HREF="x0228.htm">כח</A>
<A HREF="x0229.htm">כט</A>
<A HREF="x0230.htm">ל</A>
<A HREF="x0231.htm">לא</A>
<A HREF="x0232.htm">לב</A>
<A HREF="x0233.htm">לג</A>
<A HREF="x0234.htm">לד</A>
<A HREF="x0235.htm">לה</A>
<A HREF="x0236.htm">לו</A>
<A HREF="x0237.htm">לז</A>
<A HREF="x0238.htm">לח</A>
<A HREF="x0239.htm">לט</A>
<A HREF="x0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0221')</SCRIPT></P>
</BODY></HTML>
