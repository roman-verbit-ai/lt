<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - ויקרא פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
ויקרא - <A HREF="x03.htm">הכול</A><BR>פרק
<A HREF="x0301.htm">א</A>
ב
<A HREF="x0303.htm">ג</A>
<A HREF="x0304.htm">ד</A>
<A HREF="x0305.htm">ה</A>
<A HREF="x0306.htm">ו</A>
<A HREF="x0307.htm">ז</A>
<A HREF="x0308.htm">ח</A>
<A HREF="x0309.htm">ט</A>
<A HREF="x0310.htm">י</A>
<A HREF="x0311.htm">יא</A>
<A HREF="x0312.htm">יב</A>
<A HREF="x0313.htm">יג</A>
<A HREF="x0314.htm">יד</A>
<A HREF="x0315.htm">טו</A>
<A HREF="x0316.htm">טז</A>
<A HREF="x0317.htm">יז</A>
<A HREF="x0318.htm">יח</A>
<A HREF="x0319.htm">יט</A>
<A HREF="x0320.htm">כ</A>
<A HREF="x0321.htm">כא</A>
<A HREF="x0322.htm">כב</A>
<A HREF="x0323.htm">כג</A>
<A HREF="x0324.htm">כד</A>
<A HREF="x0325.htm">כה</A>
<A HREF="x0326.htm">כו</A>
<A HREF="x0327.htm">כז</A>
</P>
<HR>

<H1>ויקרא פרק ב</H1>

<A NAME="1"> </A>
<P><B>א</B> ונפש, כי-תקריב קרבן מנחה ליהוה--סלת, יהיה קרבנו; ויצק עליה שמן, ונתן עליה לבנה. 
<A NAME="2"> </A>
<B>ב</B> והביאה, אל-בני אהרן הכהנים, וקמץ משם מלא קמצו מסלתה ומשמנה, על כל-לבנתה; והקטיר הכהן את-אזכרתה, המזבחה--אשה ריח ניחח, ליהוה. 
<A NAME="3"> </A>
<B>ג</B> והנותרת, מן-המנחה--לאהרן, ולבניו:  קדש קדשים, מאשי יהוה.  {ס}</P>
<A NAME="4"> </A>
<P><B>ד</B> וכי תקרב קרבן מנחה, מאפה תנור--סלת חלות מצת בלולת בשמן, ורקיקי מצות משחים בשמן.  {ס}</P>
<A NAME="5"> </A>
<P><B>ה</B> ואם-מנחה על-המחבת, קרבנך--סלת בלולה בשמן, מצה תהיה. 
<A NAME="6"> </A>
<B>ו</B> פתות אתה פתים, ויצקת עליה שמן; מנחה, הוא.  {ס}</P>
<A NAME="7"> </A>
<P><B>ז</B> ואם-מנחת מרחשת, קרבנך--סלת בשמן, תעשה. 
<A NAME="8"> </A>
<B>ח</B> והבאת את-המנחה, אשר יעשה מאלה--ליהוה; והקריבה, אל-הכהן, והגישה, אל-המזבח. 
<A NAME="9"> </A>
<B>ט</B> והרים הכהן מן-המנחה את-אזכרתה, והקטיר המזבחה--אשה ריח ניחח, ליהוה. 
<A NAME="10"> </A>
<B>י</B> והנותרת, מן-המנחה--לאהרן, ולבניו:  קדש קדשים, מאשי יהוה. 
<A NAME="11"> </A>
<B>יא</B> כל-המנחה, אשר תקריבו ליהוה--לא תעשה, חמץ:  כי כל-שאר וכל-דבש, לא-תקטירו ממנו אשה ליהוה. 
<A NAME="12"> </A>
<B>יב</B> קרבן ראשית תקריבו אתם, ליהוה; ואל-המזבח לא-יעלו, לריח ניחח. 
<A NAME="13"> </A>
<B>יג</B> וכל-קרבן מנחתך, במלח תמלח, ולא תשבית מלח ברית אלהיך, מעל מנחתך; על כל-קרבנך, תקריב מלח.  {ס}</P>
<A NAME="14"> </A>
<P><B>יד</B> ואם-תקריב מנחת בכורים, ליהוה--אביב קלוי באש, גרש כרמל, תקריב, את מנחת בכוריך. 
<A NAME="15"> </A>
<B>טו</B> ונתת עליה שמן, ושמת עליה לבנה; מנחה, הוא. 
<A NAME="16"> </A>
<B>טז</B> והקטיר הכהן את-אזכרתה, מגרשה ומשמנה, על, כל-לבנתה--אשה, ליהוה.  {פ}</P>

<HR>
<P CLASS=s>
<A HREF="x0.htm">תנ"ך</A> -
ויקרא - <A HREF="x03.htm">הכול</A><BR>פרק
<A HREF="x0301.htm">א</A>
ב
<A HREF="x0303.htm">ג</A>
<A HREF="x0304.htm">ד</A>
<A HREF="x0305.htm">ה</A>
<A HREF="x0306.htm">ו</A>
<A HREF="x0307.htm">ז</A>
<A HREF="x0308.htm">ח</A>
<A HREF="x0309.htm">ט</A>
<A HREF="x0310.htm">י</A>
<A HREF="x0311.htm">יא</A>
<A HREF="x0312.htm">יב</A>
<A HREF="x0313.htm">יג</A>
<A HREF="x0314.htm">יד</A>
<A HREF="x0315.htm">טו</A>
<A HREF="x0316.htm">טז</A>
<A HREF="x0317.htm">יז</A>
<A HREF="x0318.htm">יח</A>
<A HREF="x0319.htm">יט</A>
<A HREF="x0320.htm">כ</A>
<A HREF="x0321.htm">כא</A>
<A HREF="x0322.htm">כב</A>
<A HREF="x0323.htm">כג</A>
<A HREF="x0324.htm">כד</A>
<A HREF="x0325.htm">כה</A>
<A HREF="x0326.htm">כו</A>
<A HREF="x0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0302')</SCRIPT></P>
</BODY></HTML>
