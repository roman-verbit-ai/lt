<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2003 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - דנייאל</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>

<H1>דנייאל</H1>

<P><B>א,א</B> בשנת שלוש, למלכות יהויקים מלך-יהודה--בא נבוכדנאצר מלך-בבל ירושלם, ויצר עליה. 
<B>א,ב</B> ויתן אדני בידו את-יהויקים מלך-יהודה, ומקצת כלי בית-האלהים, ויביאם ארץ-שנער, בית אלהיו; ואת-הכלים הביא, בית אוצר אלהיו. 
<B>א,ג</B> ויאמר המלך, לאשפנז רב סריסיו:  להביא מבני ישראל, ומזרע המלוכה--ומן-הפרתמים. 
<B>א,ד</B> ילדים אשר אין-בהם כל-מאום וטובי מראה ומשכלים בכל-חכמה, וידעי דעת ומביני מדע, ואשר כח בהם, לעמד בהיכל המלך; וללמדם ספר, ולשון כשדים. 
<B>א,ה</B> וימן להם המלך דבר-יום ביומו, מפת-בג המלך ומיין משתיו, ולגדלם, שנים שלוש; ומקצתם--יעמדו, לפני המלך. 
<B>א,ו</B> ויהי בהם, מבני יהודה--דניאל חנניה, מישאל ועזריה. 
<B>א,ז</B> וישם להם שר הסריסים, שמות; וישם לדניאל בלטשאצר, ולחנניה שדרך, ולמישאל מישך, ולעזריה עבד נגו. 
<B>א,ח</B> וישם דניאל על-לבו, אשר לא-יתגאל בפת-בג המלך וביין משתיו; ויבקש משר הסריסים, אשר לא יתגאל. 
<B>א,ט</B> ויתן האלהים את-דניאל, לחסד ולרחמים, לפני, שר הסריסים. 
<B>א,י</B> ויאמר שר הסריסים, לדניאל--ירא אני את-אדני המלך, אשר מנה את-מאכלכם ואת-משתיכם:  אשר למה יראה את-פניכם זעפים, מן-הילדים אשר כגילכם, וחיבתם את-ראשי, למלך. 
<B>א,יא</B> ויאמר דניאל, אל-המלצר--אשר מנה, שר הסריסים, על-דניאל חנניה, מישאל ועזריה. 
<B>א,יב</B> נס-נא את-עבדיך, ימים עשרה; ויתנו-לנו מן-הזרעים, ונאכלה--ומים ונשתה. 
<B>א,יג</B> ויראו לפניך, מראינו, ומראה הילדים, האכלים את פת-בג המלך; וכאשר תראה, עשה עם-עבדיך. 
<B>א,יד</B> וישמע להם, לדבר הזה; וינסם, ימים עשרה. 
<B>א,טו</B> ומקצת, ימים עשרה, נראה מראיהם טוב, ובריאי בשר:  מן-כל-הילדים--האכלים, את פת-בג המלך. 
<B>א,טז</B> ויהי המלצר, נשא את-פת-בגם, ויין, משתיהם; ונתן להם, זרענים. 
<B>א,יז</B> והילדים האלה ארבעתם, נתן להם האלהים מדע והשכל בכל-ספר וחכמה; ודניאל הבין, בכל-חזון וחלמות. 
<B>א,יח</B> ולמקצת, הימים, אשר-אמר המלך, להביאם; ויביאם שר הסריסים, לפני נבכדנצר. 
<B>א,יט</B> וידבר אתם, המלך, ולא נמצא מכלם, כדניאל חנניה מישאל ועזריה; ויעמדו, לפני המלך. 
<B>א,כ</B> וכל, דבר חכמת בינה, אשר-בקש מהם, המלך--וימצאם עשר ידות, על כל-החרטמים האשפים, אשר, בכל-מלכותו. 
<B>א,כא</B> ויהי, דניאל, עד-שנת אחת, לכורש המלך.  {פ}</P>

<P><B>ב,א</B> ובשנת שתים, למלכות נבכדנצר, חלם נבכדנצר, חלמות; ותתפעם רוחו, ושנתו נהיתה עליו. 
<B>ב,ב</B> ויאמר המלך לקרא לחרטמים ולאשפים, ולמכשפים ולכשדים, להגיד למלך, חלמתיו; ויבאו, ויעמדו לפני המלך. 
<B>ב,ג</B> ויאמר להם המלך, חלום חלמתי; ותפעם רוחי, לדעת את-החלום. 
<B>ב,ד</B> וידברו הכשדים למלך, ארמית:  מלכא, לעלמין חיי--אמר חלמא לעבדיך (לעבדך), ופשרא נחוא. 
<B>ב,ה</B> ענה מלכא ואמר לכשדיא (לכשדאי), מלתה מני אזדא:  הן לא תהודעונני, חלמא ופשרה, הדמין תתעבדון, ובתיכון נולי יתשמון. 
<B>ב,ו</B> והן חלמא ופשרה, תהחון, מתנן ונבזבה ויקר שגיא, תקבלון מן-קדמי; להן, חלמא ופשרה החוני. 
<B>ב,ז</B> ענו תנינות, ואמרין:  מלכא, חלמא יאמר לעבדוהי ופשרה נהחוה. 
<B>ב,ח</B> ענה מלכא, ואמר--מן-יציב ידע אנה, די עדנא אנתון זבנין; כל-קבל די חזיתון, די אזדא מני מלתא. 
<B>ב,ט</B> די הן-חלמא לא תהודענני חדה-היא דתכון, ומלה כדבה ושחיתה הזמנתון (הזדמנתון) למאמר קדמי, עד די עדנא, ישתנא; להן, חלמא אמרו לי, ואנדע, די פשרה תהחונני. 
<B>ב,י</B> ענו כשדיא (כשדאי) קדם-מלכא, ואמרין--לא-איתי אנש על-יבשתא, די מלת מלכא יוכל להחויה:  כל-קבל, די כל-מלך רב ושליט, מלה כדנה לא שאל, לכל-חרטם ואשף וכשדי. 
<B>ב,יא</B> ומלתא די-מלכה שאל, יקירה, ואחרן לא איתי, די יחונה קדם מלכא; להן אלהין--די מדרהון, עם-בשרא לא איתוהי. 
<B>ב,יב</B> כל-קבל דנה--מלכא, בנס וקצף שגיא; ואמר, להובדה, לכל, חכימי בבל. 
<B>ב,יג</B> ודתא נפקת, וחכימיא מתקטלין; ובעו דניאל וחברוהי, להתקטלה.  {פ}</P>

<P><B>ב,יד</B> באדין דניאל, התיב עטא וטעם, לאריוך, רב-טבחיא די מלכא--די נפק לקטלה, לחכימי בבל. 
<B>ב,טו</B> ענה ואמר, לאריוך שליטא די-מלכא, על-מה דתא מהחצפה, מן-קדם מלכא; אדין מלתא, הודע אריוך לדניאל. 
<B>ב,טז</B> ודניאל, על ובעה מן-מלכא:  די זמן ינתן-לה, ופשרא להחויה למלכא.  {פ}</P>

<P><B>ב,יז</B> אדין דניאל, לביתה אזל; ולחנניה מישאל ועזריה חברוהי, מלתא הודע. 
<B>ב,יח</B> ורחמין, למבעא מן-קדם אלה שמיא, על-רזא, דנה--די לא יהובדון דניאל וחברוהי, עם-שאר חכימי בבל. 
<B>ב,יט</B> אדין, לדניאל בחזוא די-ליליא--רזא גלי; אדין, דניאל, ברך, לאלה שמיא. 
<B>ב,כ</B> ענה דניאל, ואמר--להוא שמה די-אלהא מברך, מן-עלמא ועד עלמא:  די חכמתא וגבורתא, די לה-היא. 
<B>ב,כא</B> והוא מהשנא עדניא, וזמניא, מהעדה מלכין, ומהקים מלכין; יהב חכמתא לחכימין, ומנדעא לידעי בינה. 
<B>ב,כב</B> הוא גלא עמיקתא, ומסתרתא; ידע מה בחשוכא, ונהירא (ונהורא) עמה שרא. 
<B>ב,כג</B> לך אלה אבהתי, מהודא ומשבח אנה, די חכמתא וגבורתא, יהבת לי; וכען הודעתני די-בעינא מנך, די-מלת מלכא הודעתנא. 
<B>ב,כד</B> כל-קבל דנה, דניאל על על-אריוך, די מני מלכא, להובדה לחכימי בבל; אזל וכן אמר-לה, לחכימי בבל אל-תהובד--העלני קדם מלכא, ופשרא למלכא אחוא.  {ס}</P>

<P><B>ב,כה</B> אדין אריוך בהתבהלה, הנעל לדניאל קדם מלכא; וכן אמר-לה, די-השכחת גבר מן-בני גלותא די יהוד, די פשרא, למלכא יהודע. 
<B>ב,כו</B> ענה מלכא ואמר לדניאל, די שמה בלטשאצר:  האיתיך (האיתך) כהל, להודעתני חלמא די-חזית--ופשרה. 
<B>ב,כז</B> ענה דניאל קדם מלכא, ואמר:  רזא, די-מלכא שאל--לא חכימין אשפין חרטמין גזרין, יכלין להחויה למלכא. 
<B>ב,כח</B> ברם איתי אלה בשמיא, גלא רזין, והודע למלכא נבוכדנצר, מה די להוא באחרית יומיא; חלמך וחזוי ראשך על-משכבך, דנה הוא.  {פ}</P>

<P><B>ב,כט</B> אנתה (אנת) מלכא, רעיונך על-משכבך סלקו, מה די להוא, אחרי דנה; וגלא רזיא הודעך, מה-די להוא. 
<B>ב,ל</B> ואנה, לא בחכמה די-איתי בי מן-כל-חייא, רזא דנה, גלי לי; להן, על-דברת די פשרא למלכא יהודעון, ורעיוני לבבך, תנדע. 
<B>ב,לא</B> אנתה (אנת) מלכא, חזה הוית ואלו צלם חד שגיא--צלמא דכן רב וזיוה יתיר, קאם לקבלך; ורוה, דחיל. 
<B>ב,לב</B> הוא צלמא, ראשה די-דהב טב, חדוהי ודרעוהי, די כסף; מעוהי וירכתה, די נחש. 
<B>ב,לג</B> שקוהי, די פרזל; רגלוהי--מנהון (מנהן) די פרזל, ומנהון (ומנהן) די חסף. 
<B>ב,לד</B> חזה הוית, עד די התגזרת אבן די-לא בידין, ומחת לצלמא על-רגלוהי, די פרזלא וחספא; והדקת, המון. 
<B>ב,לה</B> באדין דקו כחדה פרזלא חספא נחשא כספא ודהבא, והוו כעור מן-אדרי-קיט, ונשא המון רוחא, וכל-אתר לא-השתכח להון; ואבנא די-מחת לצלמא, הות לטור רב--ומלאת כל-ארעא. 
<B>ב,לו</B> דנה חלמא, ופשרה נאמר קדם-מלכא. 
<B>ב,לז</B> אנתה (אנת) מלכא, מלך מלכיא:  די אלה שמיא, מלכותא חסנא ותקפא ויקרא יהב-לך. 
<B>ב,לח</B> ובכל-די דארין (דירין) בני-אנשא חיות ברא ועוף-שמיא, יהב בידך, והשלטך, בכלהון; אנתה- (אנת-) הוא, ראשה די דהבא. 
<B>ב,לט</B> ובתרך, תקום מלכו אחרי--ארעא (ארע) מנך; ומלכו תליתיא (תליתאה) אחרי די נחשא, די תשלט בכל-ארעא. 
<B>ב,מ</B> ומלכו, רביעיה (רביעאה), תהוא תקיפה, כפרזלא; כל-קבל, די פרזלא מהדק וחשל כלא, וכפרזלא די-מרעע כל-אלן, תדק ותרע. 
<B>ב,מא</B> ודי-חזיתה רגליא ואצבעתא, מנהון (מנהן) חסף די-פחר ומנהון (ומנהן) פרזל--מלכו פליגה תהוה, ומן-נצבתא די-פרזלא להוא-בה; כל-קבל די חזיתה, פרזלא מערב בחסף טינא. 
<B>ב,מב</B> ואצבעת רגליא, מנהון (מנהן) פרזל ומנהון (ומנהן) חסף--מן-קצת מלכותא תהוה תקיפה, ומנה תהוא תבירה. 
<B>ב,מג</B> די (ודי) חזית, פרזלא מערב בחסף טינא--מתערבין להון בזרע אנשא, ולא-להון דבקין דנה עם-דנה; הא-כדי פרזלא, לא מתערב עם-חספא. 
<B>ב,מד</B> וביומיהון די מלכיא אנון, יקים אלה שמיא מלכו די לעלמין לא תתחבל, ומלכותה, לעם אחרן לא תשתבק; תדק ותסיף כל-אלין מלכותא, והיא תקום לעלמיא. 
<B>ב,מה</B> כל-קבל די-חזית די מטורא אתגזרת אבן די-לא בידין, והדקת פרזלא נחשא חספא כספא ודהבא--אלה רב הודע למלכא, מה די להוא אחרי דנה; ויציב חלמא, ומהימן פשרה.  {פ}</P>

<P><B>ב,מו</B> באדין מלכא נבוכדנצר, נפל על-אנפוהי, ולדניאל, סגד; ומנחה, וניחחין, אמר, לנסכה לה. 
<B>ב,מז</B> ענה מלכא לדניאל ואמר, מן-קשט די אלהכון הוא אלה אלהין ומרא מלכין--וגלה רזין:  די יכלת, למגלא רזא דנה. 
<B>ב,מח</B> אדין מלכא לדניאל רבי, ומתנן רברבן שגיאן יהב-לה, והשלטה, על כל-מדינת בבל; ורב-סגנין--על, כל-חכימי בבל. 
<B>ב,מט</B> ודניאל, בעא מן-מלכא, ומני על עבידתא די מדינת בבל, לשדרך מישך ועבד נגו; ודניאל, בתרע מלכא.  {פ}</P>

<P><B>ג,א</B> נבוכדנצר מלכא, עבד צלם די-דהב, רומה אמין שתין, פתיה אמין שת; אקימה בבקעת דורא, במדינת בבל. 
<B>ג,ב</B> ונבוכדנצר מלכא שלח למכנש לאחשדרפניא סגניא ופחותא אדרגזריא גדבריא דתבריא, תפתיא, וכל, שלטני מדינתא--למתא לחנכת צלמא, די הקים נבוכדנצר מלכא. 
<B>ג,ג</B> באדין מתכנשין אחשדרפניא סגניא ופחותא אדרגזריא גדבריא דתבריא תפתיא, וכל שלטני מדינתא, לחנכת צלמא, די הקים נבוכדנצר מלכא; וקאמין (וקימין) לקבל צלמא, די הקים נבכדנצר. 
<B>ג,ד</B> וכרוזא, קרא בחיל:  לכון אמרין עממיא, אמיא ולשניא. 
<B>ג,ה</B> בעדנא די-תשמעון קל קרנא משרוקיתא קיתרס (קתרס) שבכא פסנתרין, סומפניא, וכל, זני זמרא--תפלון ותסגדון לצלם דהבא, די הקים נבוכדנצר מלכא. 
<B>ג,ו</B> ומן-די-לא יפל, ויסגד--בה-שעתא יתרמא, לגוא-אתון נורא יקדתא. 
<B>ג,ז</B> כל-קבל דנה בה-זמנא כדי שמעין כל-עממיא קל קרנא משרוקיתא קיתרס (קתרס) שבכא, פסנטרין, וכל, זני זמרא--נפלין כל-עממיא אמיא ולשניא, סגדין לצלם דהבא, די הקים, נבוכדנצר מלכא. 
<B>ג,ח</B> כל-קבל דנה בה-זמנא, קרבו גברין כשדאין; ואכלו קרציהון, די יהודיא. 
<B>ג,ט</B> ענו, ואמרין, לנבוכדנצר, מלכא:  מלכא, לעלמין חיי. 
<B>ג,י</B> אנתה (אנת) מלכא, שמת טעם, די כל-אנש די-ישמע קל קרנא משרקיתא קיתרס (קתרס) שבכא פסנתרין וסיפניה (וסופניה), וכל זני זמרא--יפל ויסגד, לצלם דהבא. 
<B>ג,יא</B> ומן-די-לא יפל, ויסגד--יתרמא, לגוא-אתון נורא יקדתא. 
<B>ג,יב</B> איתי גברין יהודאין, די-מנית יתהון על-עבידת מדינת בבל, שדרך מישך, ועבד נגו--גבריא אלך, לא-שמו עליך (עלך) מלכא טעם, לאלהיך (לאלהך) לא פלחין, ולצלם דהבא די הקימת לא סגדין.  {ס}</P>

<P><B>ג,יג</B> באדין נבוכדנצר, ברגז וחמא, אמר להיתיה, לשדרך מישך ועבד נגו; באדין גבריא אלך, היתיו קדם מלכא. 
<B>ג,יד</B> ענה נבוכדנצר, ואמר להון, הצדא, שדרך מישך ועבד נגו:  לאלהי, לא איתיכון פלחין, ולצלם דהבא די הקימת, לא סגדין. 
<B>ג,טו</B> כען הן איתיכון עתידין, די בעדנא די-תשמעון קל קרנא משרוקיתא קיתרס (קתרס) שבכא פסנתרין וסומפניה וכל זני זמרא תפלון ותסגדון לצלמא די-עבדת, והן לא תסגדון, בה-שעתא תתרמון לגוא-אתון נורא יקדתא; ומן-הוא אלה, די ישיזבנכון מן-ידי. 
<B>ג,טז</B> ענו, שדרך מישך ועבד נגו, ואמרין, למלכא:  נבוכדנצר--לא-חשחין אנחנא על-דנה פתגם, להתבותך. 
<B>ג,יז</B> הן איתי, אלהנא די-אנחנא פלחין--יכל, לשיזבותנא:  מן-אתון נורא יקדתא ומן-ידך מלכא, ישיזב. 
<B>ג,יח</B> והן לא, ידיע להוא-לך מלכא; די לאלהיך (לאלהך), לא-איתינא (איתנא) פלחין, ולצלם דהבא די הקימת, לא נסגד.  {ס}</P>

<P><B>ג,יט</B> באדין נבוכדנצר התמלי חמא, וצלם אנפוהי אשתנו (אשתני), על-שדרך מישך, ועבד נגו; ענה ואמר, למזא לאתונא, חד-שבעה, על די חזה למזיה. 
<B>ג,כ</B> ולגברין גברי-חיל, די בחילה, אמר לכפתה, לשדרך מישך ועבד נגו--למרמא, לאתון נורא יקדתא. 
<B>ג,כא</B> באדין גבריא אלך, כפתו בסרבליהון פטישיהון (פטשיהון), וכרבלתהון, ולבשיהון; ורמיו, לגוא-אתון נורא יקדתא. 
<B>ג,כב</B> כל-קבל דנה, מן-די מלת מלכא מחצפה, ואתונא, אזה יתירה; גבריא אלך, די הסקו לשדרך מישך ועבד נגו, קטל המון, שביבא די נורא. 
<B>ג,כג</B> וגבריא אלך תלתהון, שדרך מישך ועבד נגו--נפלו לגוא-אתון-נורא יקדתא, מכפתין.  {פ}</P>

<P><B>ג,כד</B> אדין נבוכדנצר מלכא, תוה וקם בהתבהלה; ענה ואמר להדברוהי, הלא גברין תלתה רמינא לגוא-נורא מכפתין, ענין ואמרין למלכא, יציבא מלכא. 
<B>ג,כה</B> ענה ואמר, הא-אנה חזה גברין ארבעה שרין מהלכין בגו-נורא, וחבל, לא-איתי בהון; ורוה די רביעיא (רביעאה), דמה לבר-אלהין.  {ס}</P>

<P><B>ג,כו</B> באדין קרב נבוכדנצר, לתרע אתון נורא יקדתא, ענה ואמר שדרך מישך ועבד-נגו עבדוהי די-אלהא עליא (עלאה), פקו ואתו; באדין נפקין, שדרך מישך ועבד נגו--מן-גוא נורא. 
<B>ג,כז</B> ומתכנשין אחשדרפניא סגניא ופחותא, והדברי מלכא--חזין לגבריא אלך די לא-שלט נורא בגשמהון ושער ראשהון לא התחרך, וסרבליהון לא שנו; וריח נור, לא עדת בהון. 
<B>ג,כח</B> ענה נבוכדנצר ואמר, בריך אלההון די-שדרך מישך ועבד נגו, די-שלח מלאכה ושיזב לעבדוהי, די התרחצו עלוהי; ומלת מלכא, שניו, ויהבו גשמיהון (גשמהון) די לא-יפלחון ולא-יסגדון לכל-אלה, להן לאלההון. 
<B>ג,כט</B> ומני, שים טעם, די כל-עם אמה ולשן די-יאמר שלה (שלו) על אלההון די-שדרך מישך ועבד נגוא, הדמין יתעבד וביתה נולי ישתוה; כל-קבל, די לא איתי אלה אחרן, די-יכל להצלה, כדנה. 
<B>ג,ל</B> באדין מלכא, הצלח לשדרך מישך ועבד נגו--במדינת בבל.  {פ}</P>

<P><B>ג,לא</B> נבוכדנצר מלכא, לכל-עממיא אמיא ולשניא די-דארין (דירין) בכל-ארעא--שלמכון ישגא. 
<B>ג,לב</B> אתיא, ותמהיא, די עבד עמי, אלהא עליא (עלאה)--שפר קדמי, להחויה. 
<B>ג,לג</B> אתוהי כמה רברבין, ותמהוהי כמה תקיפין; מלכותה מלכות עלם, ושלטנה עם-דר ודר. 
<B>ד,א</B> אנה נבוכדנצר, שלה הוית בביתי, ורענן, בהיכלי. 
<B>ד,ב</B> חלם חזית, וידחלנני; והרהרין, על-משכבי, וחזוי ראשי, יבהלנני. 
<B>ד,ג</B> ומני, שים טעם, להנעלה קדמי, לכל חכימי בבל:  די-פשר חלמא, יהודענני. 
<B>ד,ד</B> באדין עללין (עלין), חרטמיא אשפיא, כשדיא (כשדאי), וגזריא; וחלמא, אמר אנה קדמיהון, ופשרה, לא-מהודעין לי. 
<B>ד,ה</B> ועד אחרין על קדמי דניאל די-שמה בלטשאצר, כשם אלהי, ודי רוח-אלהין קדישין, בה; וחלמא, קדמוהי אמרת. 
<B>ד,ו</B> בלטשאצר, רב חרטמיא--די אנה ידעת די רוח אלהין קדישין בך, וכל-רז לא-אנס לך; חזוי חלמי די-חזית ופשרה, אמר. 
<B>ד,ז</B> וחזוי ראשי, על-משכבי; חזה הוית--ואלו אילן בגו ארעא, ורומה שגיא. 
<B>ד,ח</B> רבה אילנא, ותקף; ורומה ימטא לשמיא, וחזותה לסוף כל-ארעא. 
<B>ד,ט</B> עפיה שפיר ואנבה שגיא, ומזון לכלא-בה; תחתוהי תטלל חיות ברא, ובענפוהי ידרון (ידורן) צפרי שמיא, ומנה, יתזין כל-בשרא. 
<B>ד,י</B> חזה הוית בחזוי ראשי, על-משכבי; ואלו עיר וקדיש, מן-שמיא נחת. 
<B>ד,יא</B> קרא בחיל וכן אמר, גדו אילנא וקצצו ענפוהי, אתרו עפיה, ובדרו אנבה; תנד חיותא מן-תחתוהי, וצפריא מן-ענפוהי. 
<B>ד,יב</B> ברם עקר שרשוהי, בארעא שבקו, ובאסור די-פרזל ונחש, בדתאא די ברא; ובטל שמיא יצטבע, ועם-חיותא חלקה בעשב ארעא. 
<B>ד,יג</B> לבבה מן-אנושא (אנשא) ישנון, ולבב חיוה יתיהב לה; ושבעה עדנין, יחלפון עלוהי. 
<B>ד,יד</B> בגזרת עירין פתגמא, ומאמר קדישין שאלתא; עד-דברת די ינדעון חייא די-שליט עליא (עלאה) במלכות אנושא (אנשא), ולמן-די יצבא יתננה, ושפל אנשים, יקים עליה (עלה). 
<B>ד,טו</B> דנה חלמא חזית, אנה מלכא נבוכדנצר; ואנתה (ואנת) בלטשאצר פשרא אמר, כל-קבל די כל-חכימי מלכותי לא-יכלין פשרא להודעותני, ואנתה (ואנת) כהל, די רוח-אלהין קדישין בך. 
<B>ד,טז</B> אדין דניאל די-שמה בלטשאצר, אשתומם כשעה חדה, ורעינהי, יבהלנה; ענה מלכא ואמר, בלטשאצר חלמא ופשרא אל-יבהלך, ענה בלטשאצר ואמר, מראי חלמא לשנאיך (לשנאך) ופשרה לעריך (לערך). 
<B>ד,יז</B> אילנא די חזית, די רבה ותקף; ורומה ימטא לשמיא, וחזותה לכל-ארעא. 
<B>ד,יח</B> ועפיה שפיר ואנבה שגיא, ומזון לכלא-בה; תחתוהי, תדור חיות ברא, ובענפוהי, ישכנן צפרי שמיא. 
<B>ד,יט</B> אנתה- (אנת-) הוא מלכא, די רבית (רבת) ותקפת; ורבותך רבת ומטת לשמיא, ושלטנך לסוף ארעא. 
<B>ד,כ</B> ודי חזה מלכא עיר וקדיש נחת מן-שמיא ואמר גדו אילנא וחבלוהי, ברם עקר שרשוהי בארעא שבקו, ובאסור די-פרזל ונחש, בדתאא די ברא; ובטל שמיא יצטבע, ועם-חיות ברא חלקה, עד די-שבעה עדנין, יחלפון עלוהי. 
<B>ד,כא</B> דנה פשרא, מלכא; וגזרת עליא (עלאה) היא, די מטת על-מראי מלכא. 
<B>ד,כב</B> ולך טרדין מן-אנשא ועם-חיות ברא להוה מדרך ועשבא כתורין לך יטעמון, ומטל שמיא לך מצבעין, ושבעה עדנין, יחלפון עליך (עלך):  עד די-תנדע, די-שליט עליא (עלאה) במלכות אנשא, ולמן-די יצבא, יתננה. 
<B>ד,כג</B> ודי אמרו, למשבק עקר שרשוהי די אילנא, מלכותך, לך קימא--מן-די תנדע, די שלטן שמיא. 
<B>ד,כד</B> להן מלכא, מלכי ישפר עליך (עלך), וחטיך (וחטאך) בצדקה פרק, ועויתך במחן ענין; הן תהוה ארכה, לשלותך. 
<B>ד,כה</B> כלא מטא, על-נבוכדנצר מלכא.  {פ}</P>

<P><B>ד,כו</B> לקצת ירחין, תרי-עשר, על-היכל מלכותא די בבל, מהלך הוה. 
<B>ד,כז</B> ענה מלכא ואמר, הלא דא-היא בבל רבתא, די-אנה בניתה לבית מלכו, בתקף חסני וליקר הדרי. 
<B>ד,כח</B> עוד, מלתא בפם מלכא--קל, מן-שמיא נפל:  לך אמרין נבוכדנצר מלכא, מלכותא עדת מנך. 
<B>ד,כט</B> ומן-אנשא לך טרדין ועם-חיות ברא מדרך, עשבא כתורין לך יטעמון, ושבעה עדנין, יחלפון עליך (עלך):  עד די-תנדע, די-שליט עליא (עלאה) במלכות אנשא, ולמן-די יצבא, יתננה. 
<B>ד,ל</B> בה-שעתא, מלתא ספת על-נבוכדנצר, ומן-אנשא טריד, ועשבא כתורין יאכל ומטל שמיא גשמה יצטבע--עד די שערה כנשרין רבה, וטפרוהי כצפרין. 
<B>ד,לא</B> ולקצת יומיא אנה נבוכדנצר עיני לשמיא נטלת, ומנדעי עלי יתוב, ולעליא (ולעלאה) ברכת, ולחי עלמא שבחת והדרת:  די שלטנה שלטן עלם, ומלכותה עם-דר ודר. 
<B>ד,לב</B> וכל-דארי (דירי) ארעא, כלה חשיבין, וכמצביה עבד בחיל שמיא, ודארי (ודירי) ארעא; ולא איתי די-ימחא בידה, ויאמר לה מה עבדת. 
<B>ד,לג</B> בה-זמנא מנדעי יתוב עלי, וליקר מלכותי הדרי וזיוי יתוב עלי, ולי, הדברי ורברבני יבעון; ועל-מלכותי התקנת, ורבו יתירה הוספת לי. 
<B>ד,לד</B> כען אנה נבכדנצר, משבח ומרומם ומהדר למלך שמיא, די כל-מעבדוהי קשט, וארחתה דין; ודי מהלכין בגוה, יכל להשפלה.  {פ}</P>

<P><B>ה,א</B> בלשאצר מלכא, עבד לחם רב, לרברבנוהי, אלף; ולקבל אלפא, חמרא שתה. 
<B>ה,ב</B> בלשאצר אמר בטעם חמרא, להיתיה למאני דהבא וכספא, די הנפק נבוכדנצר אבוהי, מן-היכלא די בירושלם; וישתון בהון, מלכא ורברבנוהי, שגלתה, ולחנתה. 
<B>ה,ג</B> באדין, היתיו מאני דהבא, די הנפקו מן-היכלא די-בית אלהא, די בירושלם; ואשתיו בהון, מלכא ורברבנוהי, שגלתה, ולחנתה. 
<B>ה,ד</B> אשתיו, חמרא; ושבחו לאלהי דהבא וכספא, נחשא פרזלא--אעא ואבנא. 
<B>ה,ה</B> בה-שעתה, נפקו (נפקה) אצבען די יד-אנש, וכתבן לקבל נברשתא, על-גירא די-כתל היכלא די מלכא; ומלכא חזה, פס ידא די כתבה. 
<B>ה,ו</B> אדין מלכא זיוהי שנוהי, ורעינהי יבהלונה; וקטרי חרצה משתרין, וארכבתה דא לדא נקשן. 
<B>ה,ז</B> קרא מלכא, בחיל, להעלה לאשפיא, כשדיא (כשדאי) וגזריא; ענה מלכא ואמר לחכימי בבל, די כל-אנש די-יקרה כתבה דנה ופשרה יחונני, ארגונא ילבש והמנוכא (והמניכא) די-דהבא על-צוארה, ותלתי במלכותא, ישלט.  {ס}</P>

<P><B>ה,ח</B> אדין, עללין (עלין), כל, חכימי מלכא; ולא-כהלין כתבא למקרא, ופשרא (ופשרה) להודעה למלכא. 
<B>ה,ט</B> אדין מלכא בלשאצר, שגיא מתבהל, וזיוהי, שנין עלוהי; ורברבנוהי, משתבשין. 
<B>ה,י</B> מלכתא--לקבל מלי מלכא ורברבנוהי, לבית משתיא עללת (עלת); ענת מלכתא ואמרת, מלכא לעלמין חיי--אל-יבהלוך רעיונך, וזיויך (וזיוך) אל-ישתנו. 
<B>ה,יא</B> איתי גבר במלכותך, די רוח אלהין קדישין בה, וביומי אבוך נהירו ושכלתנו וחכמה כחכמת-אלהין, השתכחת בה; ומלכא נבכדנצר, אבוך--רב חרטמין אשפין כשדאין גזרין, הקימה אבוך מלכא. 
<B>ה,יב</B> כל-קבל די רוח יתירה ומנדע ושכלתנו מפשר חלמין ואחוית אחידן ומשרא קטרין, השתכחת בה בדניאל, די-מלכא שם-שמה, בלטשאצר; כען דניאל יתקרי, ופשרה יהחוה.  {פ}</P>

<P><B>ה,יג</B> באדין, דניאל, העל, קדם מלכא; ענה מלכא ואמר לדניאל, אנתה- (אנת-) הוא דניאל די-מן-בני גלותא די יהוד, די היתי מלכא אבי, מן-יהוד. 
<B>ה,יד</B> ושמעת עליך (עלך), די רוח אלהין בך; ונהירו ושכלתנו וחכמה יתירה, השתכחת בך. 
<B>ה,טו</B> וכען העלו קדמי, חכימיא אשפיא, די-כתבה דנה יקרון, ופשרה להודעתני; ולא-כהלין פשר-מלתא, להחויה. 
<B>ה,טז</B> ואנה שמעת עליך (עלך), די-תוכל (תכול) פשרין למפשר וקטרין למשרא; כען הן תוכל (תכול) כתבא למקרא, ופשרה להודעותני--ארגונא תלבש והמונכא (והמניכא) די-דהבא על-צוארך, ותלתא במלכותא תשלט.  {פ}</P>

<P><B>ה,יז</B> באדין ענה דניאל, ואמר קדם מלכא, מתנתך לך להוין, ונבזביתך לאחרן הב; ברם, כתבא אקרא למלכא, ופשרא, אהודענה. 
<B>ה,יח</B> אנתה (אנת), מלכא; אלהא, עליא (עלאה), מלכותא ורבותא ויקרא והדרא, יהב לנבכדנצר אבוך. 
<B>ה,יט</B> ומן-רבותא, די יהב-לה--כל עממיא אמיא ולשניא, הוו זאעין (זיעין) ודחלין מן-קדמוהי; די-הוא צבא הוה קטל, ודי-הוה צבא הוה מחא, ודי-הוה צבא הוה מרים, ודי-הוא צבא הוא משפל. 
<B>ה,כ</B> וכדי רם לבבה, ורוחה תקפת להזדה; הנחת מן-כרסא מלכותה, ויקרה העדיו מנה. 
<B>ה,כא</B> ומן-בני אנשא טריד ולבבה עם-חיותא שוי (שויו), ועם-ערדיא מדרה, עשבא כתורין יטעמונה, ומטל שמיא גשמה יצטבע:  עד די-ידע, די-שליט אלהא עליא (עלאה) במלכות אנשא, ולמן-די יצבא, יהקים עליה (עלה). 
<B>ה,כב</B> ואנתה (ואנת) ברה בלשאצר, לא השפלת לבבך:  כל-קבל, די כל-דנה ידעת. 
<B>ה,כג</B> ועל מרא-שמיא התרוממת ולמאניא די-ביתה היתיו קדמיך (קדמך), ואנתה (ואנת) ורברבניך (ורברבנך) שגלתך ולחנתך חמרא שתין בהון, ולאלהי כספא-ודהבא נחשא פרזלא אעא ואבנא די לא-חזין ולא-שמעין ולא ידעין, שבחת; ולאלהא די-נשמתך בידה, וכל-ארחתך לה--לא הדרת. 
<B>ה,כד</B> באדין, מן-קדמוהי, שליח, פסא די-ידא; וכתבא דנה, רשים. 
<B>ה,כה</B> ודנה כתבא, די רשים:  מנא מנא, תקל ופרסין. 
<B>ה,כו</B> דנה, פשר-מלתא:  מנא--מנה-אלהא מלכותך, והשלמה. 
<B>ה,כז</B> תקל--תקילת במאזניא, והשתכחת חסיר. 
<B>ה,כח</B> פרס--פריסת, מלכותך, ויהיבת, למדי ופרס. 
<B>ה,כט</B> באדין אמר בלשאצר, והלבשו לדניאל ארגונא, והמנוכא (והמניכא) די-דהבא, על-צוארה; והכרזו עלוהי, די-להוא שליט תלתא במלכותא. 
<B>ה,ל</B> בה, בליליא, קטיל, בלאשצר מלכא כשדיא (כשדאה).  {פ}</P>

<P><B>ו,א</B> ודריוש, מדיא (מדאה), קבל, מלכותא--כבר שנין, שתין ותרתין. 
<B>ו,ב</B> שפר, קדם דריוש, והקים על-מלכותא, לאחשדרפניא מאה ועשרין--די להון, בכל-מלכותא. 
<B>ו,ג</B> ועלא מנהון סרכין תלתה, די דניאל חד-מנהון:  די-להון אחשדרפניא אלין, יהבין להון טעמא, ומלכא, לא-להוא נזק. 
<B>ו,ד</B> אדין, דניאל דנה, הוא מתנצח, על-סרכיא ואחשדרפניא:  כל-קבל, די רוח יתירא בה, ומלכא עשית, להקמותה על-כל-מלכותא. 
<B>ו,ה</B> אדין סרכיא ואחשדרפניא, הוו בעין עלה להשכחה לדניאל--מצד מלכותא; וכל-עלה ושחיתה לא-יכלין להשכחה, כל-קבל די-מהימן הוא, וכל-שלו ושחיתה, לא השתכחת עלוהי. 
<B>ו,ו</B> אדין גבריא אלך, אמרין, די לא נהשכח לדניאל דנה, כל-עלה; להן, השכחנא עלוהי בדת אלהה.  {ס}</P>

<P><B>ו,ז</B> אדין סרכיא ואחשדרפניא, אלן, הרגשו, על-מלכא; וכן אמרין לה, דריוש מלכא לעלמין חיי. 
<B>ו,ח</B> אתיעטו כל סרכי מלכותא, סגניא ואחשדרפניא הדבריא ופחותא, לקימה קים מלכא, ולתקפה אסר:  די כל-די-יבעא בעו מן-כל-אלה ואנש עד-יומין תלתין, להן מנך מלכא--יתרמא, לגב אריותא. 
<B>ו,ט</B> כען מלכא, תקים אסרא ותרשם כתבא:  די לא להשניה כדת-מדי ופרס, די-לא תעדא. 
<B>ו,י</B> כל-קבל, דנה--מלכא, דריוש, רשם כתבא, ואסרא. 
<B>ו,יא</B> ודניאל כדי ידע די-רשים כתבא, על לביתה, וכוין פתיחן לה בעליתה, נגד ירושלם; וזמנין תלתה ביומא הוא ברך על-ברכוהי, ומצלא ומודא קדם אלהה, כל-קבל די-הוא עבד, מן-קדמת דנה.  {ס}</P>

<P><B>ו,יב</B> אדין גבריא אלך, הרגשו, והשכחו, לדניאל--בעה ומתחנן, קדם אלהה. 
<B>ו,יג</B> באדין קרבו ואמרין קדם-מלכא, על-אסר מלכא--הלא אסר רשמת די כל-אנש די-יבעא מן-כל-אלה ואנש עד-יומין תלתין להן מנך מלכא, יתרמא לגוב אריותא; ענה מלכא ואמר, יציבא מלתא כדת-מדי ופרס--די-לא תעדא. 
<B>ו,יד</B> באדין ענו ואמרין, קדם מלכא--די דניאל די מן-בני גלותא די יהוד לא-שם עליך (עלך) מלכא טעם, ועל-אסרא די רשמת; וזמנין תלתה ביומא, בעא בעותה. 
<B>ו,טו</B> אדין מלכא כדי מלתא שמע, שגיא באש עלוהי, ועל דניאל שם בל, לשיזבותה; ועד מעלי שמשא, הוא משתדר להצלותה. 
<B>ו,טז</B> באדין גבריא אלך, הרגשו על-מלכא; ואמרין למלכא, דע מלכא די-דת למדי ופרס, די-כל-אסר וקים די-מלכא יהקים, לא להשניה. 
<B>ו,יז</B> באדין מלכא אמר, והיתיו לדניאל, ורמו, לגבא די אריותא; ענה מלכא, ואמר לדניאל, אלהך די אנתה (אנת) פלח-לה בתדירא, הוא ישיזבנך. 
<B>ו,יח</B> והיתית אבן חדה, ושמת על-פם גבא; וחתמה מלכא בעזקתה, ובעזקת רברבנוהי, די לא-תשנא צבו, בדניאל. 
<B>ו,יט</B> אדין אזל מלכא להיכלה, ובת טות, ודחון, לא-הנעל קדמוהי; ושנתה, נדת עלוהי. 
<B>ו,כ</B> באדין מלכא, בש<SMALL>פ</SMALL>ר<BIG>פ</BIG>רא יקום בנגהא; ובהתבהלה--לגבא די-אריותא, אזל. 
<B>ו,כא</B> וכמקרבה לגבא--לדניאל, בקל עציב זעק; ענה מלכא ואמר לדניאל, דניאל עבד אלהא חיא--אלהך די אנתה (אנת) פלח-לה בתדירא, היכל לשיזבותך מן-אריותא. 
<B>ו,כב</B> אדין, דניאל, עם-מלכא, מלל:  מלכא, לעלמין חיי. 
<B>ו,כג</B> אלהי שלח מלאכה, וסגר פם אריותא--ולא חבלוני; כל-קבל, די קדמוהי זכו השתכחת לי, ואף קדמיך (קדמך) מלכא, חבולה לא עבדת. 
<B>ו,כד</B> באדין מלכא, שגיא טאב עלוהי, ולדניאל, אמר להנסקה מן-גבא; והסק דניאל מן-גבא, וכל-חבל לא-השתכח בה--די, הימן באלהה. 
<B>ו,כה</B> ואמר מלכא, והיתיו גבריא אלך די-אכלו קרצוהי די דניאל, ולגוב אריותא רמו, אנון בניהון ונשיהון; ולא-מטו לארעית גבא, עד די-שלטו בהון אריותא, וכל-גרמיהון, הדקו. 
<B>ו,כו</B> באדין דריוש מלכא, כתב לכל-עממיא אמיא ולשניא די-דארין (דירין) בכל-ארעא--שלמכון ישגא. 
<B>ו,כז</B> מן-קדמי, שים טעם--די בכל-שלטן מלכותי להון זאעין (זיעין) ודחלין, מן-קדם אלהה די-דניאל:  די-הוא אלהא חיא, וקים לעלמין, ומלכותה די-לא תתחבל, ושלטנה עד-סופא. 
<B>ו,כח</B> משיזב ומצל--ועבד אתין ותמהין, בשמיא ובארעא:  די שיזב לדניאל, מן-יד אריותא. 
<B>ו,כט</B> ודניאל דנה, הצלח במלכות דריוש, ובמלכות, כורש פרסיא (פרסאה).  {פ}</P>

<P><B>ז,א</B> בשנת חדה, לבלאשצר מלך בבל, דניאל חלם חזה, וחזוי ראשה על-משכבה; באדין חלמא כתב, ראש מלין אמר. 
<B>ז,ב</B> ענה דניאל ואמר, חזה הוית בחזוי עם-ליליא; וארו, ארבע רוחי שמיא, מגיחן, לימא רבא. 
<B>ז,ג</B> וארבע חיון רברבן, סלקן מן-ימא, שנין, דא מן-דא. 
<B>ז,ד</B> קדמיתא כאריה, וגפין די-נשר לה; חזה הוית עד די-מריטו גפיה (גפה) ונטילת מן-ארעא, ועל-רגלין כאנש הקימת, ולבב אנש, יהיב לה. 
<B>ז,ה</B> וארו חיוה אחרי תנינה דמיה לדב, ולשטר-חד הקמת, ותלת עלעין בפמה, בין שניה (שנה); וכן אמרין לה, קומי אכלי בשר שגיא. 
<B>ז,ו</B> באתר דנה חזה הוית, וארו אחרי כנמר, ולה גפין ארבע די-עוף, על-גביה (גבה); וארבעה ראשין לחיותא, ושלטן יהיב לה. 
<B>ז,ז</B> באתר דנה חזה הוית בחזוי ליליא, וארו חיוה רביעיה (רביעאה) דחילה ואימתני ותקיפא יתירה ושנין די-פרזל לה רברבן, אכלה ומדקה, ושארא ברגליה (ברגלה) רפסה; והיא משניה, מן-כל-חיותא די קדמיה (קדמה), וקרנין עשר, לה. 
<B>ז,ח</B> משתכל הוית בקרניא, ואלו קרן אחרי זעירה סלקת ביניהון (ביניהן), ותלת מן-קרניא קדמיתא, אתעקרו (אתעקרה) מן-קדמיה (קדמה); ואלו עינין כעיני אנשא, בקרנא-דא, ופם, ממלל רברבן. 
<B>ז,ט</B> חזה הוית, עד די כרסון רמיו, ועתיק יומין, יתב; לבושה כתלג חור, ושער ראשה כעמר נקא, כרסיה שבבין די-נור, גלגלוהי נור דלק. 
<B>ז,י</B> נהר די-נור, נגד ונפק מן-קדמוהי, אלף אלפים (אלפין) ישמשונה, ורבו רבון (רבבן) קדמוהי יקומון; דינא יתב, וספרין פתיחו. 
<B>ז,יא</B> חזה הוית--באדין מן-קל מליא רברבתא, די קרנא ממללה; חזה הוית עד די קטילת חיותא, והובד גשמה, ויהיבת, ליקדת אשא. 
<B>ז,יב</B> ושאר, חיותא, העדיו, שלטנהון; וארכה בחיין יהיבת להון, עד-זמן ועדן. 
<B>ז,יג</B> חזה הוית, בחזוי ליליא, וארו עם-ענני שמיא, כבר אנש אתה הוא; ועד-עתיק יומיא מטה, וקדמוהי הקרבוהי. 
<B>ז,יד</B> ולה יהב שלטן, ויקר ומלכו, וכל עממיא אמיא ולשניא, לה יפלחון; שלטנה שלטן עלם, די-לא יעדה, ומלכותה, די-לא תתחבל.  {פ}</P>

<P><B>ז,טו</B> אתכרית רוחי אנה דניאל, בגו נדנה; וחזוי ראשי, יבהלנני. 
<B>ז,טז</B> קרבת, על-חד מן-קאמיא, ויציבא אבעא-מנה, על-כל-דנה; ואמר-לי, ופשר מליא יהודענני. 
<B>ז,יז</B> אלין חיותא רברבתא, די אנין ארבע--ארבעה מלכין, יקומון מן-ארעא. 
<B>ז,יח</B> ויקבלון, מלכותא, קדישי, עליונין; ויחסנון מלכותא עד-עלמא, ועד עלם עלמיא. 
<B>ז,יט</B> אדין, צבית ליצבא על-חיותא רביעיתא, די-הות שניה, מן-כלהון (כלהן):  דחילה יתירה, שניה (שנה) די-פרזל וטפריה (וטפרה) די-נחש, אכלה מדקה, ושארא ברגליה (ברגלה) רפסה. 
<B>ז,כ</B> ועל-קרניא עשר, די בראשה, ואחרי די סלקת, ונפלו (ונפלה) מן-קדמיה (קדמה) תלת; וקרנא דכן ועינין לה, ופם ממלל רברבן, וחזוה, רב מן-חברתה. 
<B>ז,כא</B> חזה הוית--וקרנא דכן, עבדא קרב עם-קדישין; ויכלה, להן. 
<B>ז,כב</B> עד די-אתה, עתיק יומיא, ודינא יהב, לקדישי עליונין; וזמנא מטה, ומלכותא החסנו קדישין. 
<B>ז,כג</B> כן, אמר, חיותא רביעיתא, מלכו רביעיה (רביעאה) תהוא בארעא די תשנא מן-כל-מלכותא; ותאכל, כל-ארעא, ותדושנה, ותדקנה. 
<B>ז,כד</B> וקרניא עשר--מנה מלכותא, עשרה מלכין יקמון; ואחרן יקום אחריהן, והוא ישנא מן-קדמיא, ותלתה מלכין, יהשפל. 
<B>ז,כה</B> ומלין, לצד עליא (עלאה) ימלל, ולקדישי עליונין, יבלא; ויסבר, להשניה זמנין ודת, ויתיהבון בידה, עד-עדן ועדנין ופלג עדן. 
<B>ז,כו</B> ודינא, יתב; ושלטנה יהעדון, להשמדה ולהובדה עד-סופא. 
<B>ז,כז</B> ומלכותא ושלטנא ורבותא, די מלכות תחות כל-שמיא, יהיבת, לעם קדישי עליונין; מלכותה, מלכות עלם, וכל שלטניא, לה יפלחון וישתמעון. 
<B>ז,כח</B> עד-כה, סופא די-מלתא; אנה דניאל שגיא רעיוני יבהלנני, וזיוי ישתנון עלי, ומלתא, בלבי נטרת.  {פ}</P>

<P><B>ח,א</B> בשנת שלוש, למלכות בלאשצר המלך--חזון נראה אלי, אני דניאל, אחרי הנראה אלי, בתחלה. 
<B>ח,ב</B> ואראה, בחזון, ויהי בראתי, ואני בשושן הבירה אשר בעילם המדינה; ואראה, בחזון, ואני הייתי, על-אובל אולי. 
<B>ח,ג</B> ואשא עיני, ואראה, והנה איל אחד עמד לפני האבל, ולו קרנים; והקרנים גבהות, והאחת גבהה מן-השנית, והגבהה, עלה באחרנה. 
<B>ח,ד</B> ראיתי את-האיל מנגח ימה וצפונה ונגבה, וכל-חיות לא-יעמדו לפניו, ואין מציל, מידו; ועשה כרצנו, והגדיל. 
<B>ח,ה</B> ואני הייתי מבין, והנה צפיר-העזים בא מן-המערב על-פני כל-הארץ, ואין נוגע, בארץ; והצפיר--קרן חזות, בין עיניו. 
<B>ח,ו</B> ויבא, עד-האיל בעל הקרנים, אשר ראיתי, עמד לפני האבל; וירץ אליו, בחמת כחו. 
<B>ח,ז</B> וראיתיו מגיע אצל האיל, ויתמרמר אליו ויך את-האיל וישבר את-שתי קרניו, ולא-היה כח באיל, לעמד לפניו; וישליכהו ארצה וירמסהו, ולא-היה מציל לאיל מידו. 
<B>ח,ח</B> וצפיר העזים, הגדיל עד-מאד; וכעצמו, נשברה הקרן הגדלה, ותעלנה חזות ארבע תחתיה, לארבע רוחות השמים. 
<B>ח,ט</B> ומן-האחת מהם, יצא קרן-אחת מצעירה; ותגדל-יתר אל-הנגב ואל-המזרח, ואל-הצבי. 
<B>ח,י</B> ותגדל, עד-צבא השמים; ותפל ארצה מן-הצבא ומן-הכוכבים, ותרמסם. 
<B>ח,יא</B> ועד שר-הצבא, הגדיל; וממנו הרים (הורם) התמיד, והשלך מכון מקדשו. 
<B>ח,יב</B> וצבא תנתן על-התמיד, בפשע; ותשלך אמת ארצה, ועשתה והצליחה. 
<B>ח,יג</B> ואשמעה אחד-קדוש, מדבר; ויאמר אחד קדוש לפלמוני המדבר, עד-מתי החזון התמיד והפשע שמם--תת וקדש וצבא, מרמס. 
<B>ח,יד</B> ויאמר אלי--עד ערב בקר, אלפים ושלש מאות; ונצדק, קדש. 
<B>ח,טו</B> ויהי, בראתי אני דניאל--את-החזון; ואבקשה בינה, והנה עמד לנגדי כמראה-גבר. 
<B>ח,טז</B> ואשמע קול-אדם, בין אולי; ויקרא, ויאמר, גבריאל, הבן להלז את-המראה. 
<B>ח,יז</B> ויבא, אצל עמדי, ובבאו נבעתי, ואפלה על-פני; ויאמר אלי הבן בן-אדם, כי לעת-קץ החזון. 
<B>ח,יח</B> ובדברו עמי, נרדמתי על-פני ארצה; ויגע-בי--ויעמידני, על-עמדי. 
<B>ח,יט</B> ויאמר הנני מודיעך, את אשר-יהיה באחרית הזעם:  כי, למועד קץ. 
<B>ח,כ</B> האיל אשר-ראית, בעל הקרנים--מלכי, מדי ופרס. 
<B>ח,כא</B> והצפיר השעיר, מלך יון; והקרן הגדולה אשר בין-עיניו, הוא המלך הראשון. 
<B>ח,כב</B> והנשברת--ותעמדנה ארבע, תחתיה:  ארבע מלכיות מגוי יעמדנה, ולא בכחו. 
<B>ח,כג</B> ובאחרית, מלכותם, כהתם, הפשעים--יעמד מלך עז-פנים, ומבין חידות. 
<B>ח,כד</B> ועצם כחו ולא בכחו, ונפלאות ישחית והצליח ועשה; והשחית עצומים, ועם-קדשים. 
<B>ח,כה</B> ועל-שכלו, והצליח מרמה בידו, ובלבבו יגדיל, ובשלוה ישחית רבים; ועל שר-שרים יעמד, ובאפס יד ישבר. 
<B>ח,כו</B> ומראה הערב והבקר אשר נאמר, אמת הוא; ואתה סתם החזון, כי לימים רבים. 
<B>ח,כז</B> ואני דניאל, נהייתי ונחליתי ימים, ואקום, ואעשה את-מלאכת המלך; ואשתומם על-המראה, ואין מבין.  {פ}</P>

<P><B>ט,א</B> בשנת אחת, לדריוש בן-אחשורוש--מזרע מדי:  אשר המלך, על מלכות כשדים. 
<B>ט,ב</B> בשנת אחת, למלכו, אני דניאל, בינתי בספרים:  מספר השנים, אשר היה דבר-יהוה אל-ירמיה הנביא, למלאות לחרבות ירושלם, שבעים שנה. 
<B>ט,ג</B> ואתנה את-פני, אל-אדני האלהים, לבקש תפלה, ותחנונים--בצום, ושק ואפר. 
<B>ט,ד</B> ואתפללה ליהוה אלהי, ואתודה; ואמרה, אנא אדני האל הגדול והנורא, שמר הברית והחסד, לאהביו ולשמרי מצותיו. 
<B>ט,ה</B> חטאנו ועוינו, והרשענו (הרשענו) ומרדנו; וסור ממצותך, וממשפטיך. 
<B>ט,ו</B> ולא שמענו, אל-עבדיך הנביאים, אשר דברו בשמך, אל-מלכינו שרינו ואבתינו--ואל, כל-עם הארץ. 
<B>ט,ז</B> לך אדני הצדקה, ולנו בשת הפנים כיום הזה; לאיש יהודה, ולישבי ירושלם, ולכל-ישראל הקרבים והרחקים בכל-הארצות אשר הדחתם שם, במעלם אשר מעלו-בך. 
<B>ט,ח</B> יהוה, לנו בשת הפנים, למלכינו לשרינו, ולאבתינו:  אשר חטאנו, לך. 
<B>ט,ט</B> לאדני אלהינו, הרחמים והסלחות:  כי מרדנו, בו. 
<B>ט,י</B> ולא שמענו, בקול יהוה אלהינו--ללכת בתורתיו אשר נתן לפנינו, ביד עבדיו הנביאים. 
<B>ט,יא</B> וכל-ישראל, עברו את-תורתך, וסור, לבלתי שמוע בקלך; ותתך עלינו האלה והשבעה, אשר כתובה בתורת משה עבד-האלהים--כי חטאנו, לו. 
<B>ט,יב</B> ויקם את-דבריו (דברו) אשר-דבר עלינו, ועל שפטינו אשר שפטונו--להביא עלינו, רעה גדלה:  אשר לא-נעשתה, תחת כל-השמים, כאשר נעשתה, בירושלם. 
<B>ט,יג</B> כאשר כתוב בתורת משה, את כל-הרעה הזאת באה עלינו; ולא-חלינו את-פני יהוה אלהינו, לשוב מעוננו, ולהשכיל, באמתך. 
<B>ט,יד</B> וישקד יהוה על-הרעה, ויביאה עלינו:  כי-צדיק יהוה אלהינו, על-כל-מעשיו אשר עשה, ולא שמענו, בקלו. 
<B>ט,טו</B> ועתה אדני אלהינו, אשר הוצאת את-עמך מארץ מצרים ביד חזקה, ותעש-לך שם, כיום הזה:  חטאנו, רשענו. 
<B>ט,טז</B> אדני, ככל-צדקתך ישב-נא אפך וחמתך, מעירך ירושלם, הר-קדשך:  כי בחטאינו ובעונות אבתינו, ירושלם ועמך לחרפה לכל-סביבתינו. 
<B>ט,יז</B> ועתה שמע אלהינו, אל-תפלת עבדך ואל-תחנוניו, והאר פניך, על-מקדשך השמם--למען, אדני. 
<B>ט,יח</B> הטה אלהי אזנך, ושמע--פקחה (פקח) עיניך וראה שממתינו, והעיר אשר-נקרא שמך עליה:  כי לא על-צדקתינו, אנחנו מפילים תחנונינו לפניך--כי, על-רחמיך הרבים. 
<B>ט,יט</B> אדני שמעה, אדני סלחה, אדני הקשיבה ועשה, אל-תאחר:  למענך אלהי--כי-שמך נקרא, על-עירך ועל-עמך. 
<B>ט,כ</B> ועוד אני מדבר, ומתפלל, ומתודה חטאתי, וחטאת עמי ישראל; ומפיל תחנתי, לפני יהוה אלהי--על, הר-קדש אלהי. 
<B>ט,כא</B> ועוד אני מדבר, בתפלה; והאיש גבריאל אשר ראיתי בחזון בתחלה, מעף ביעף, נגע אלי, כעת מנחת-ערב. 
<B>ט,כב</B> ויבן, וידבר עמי; ויאמר--דניאל, עתה יצאתי להשכילך בינה. 
<B>ט,כג</B> בתחלת תחנוניך יצא דבר, ואני באתי להגיד--כי חמודות, אתה; ובין, בדבר, והבן, במראה. 
<B>ט,כד</B> שבעים שבעים נחתך על-עמך ועל-עיר קדשך, לכלא הפשע ולחתם (ולהתם) חטאות (חטאת) ולכפר עון, ולהביא, צדק עלמים; ולחתם חזון ונביא, ולמשח קדש קדשים. 
<B>ט,כה</B> ותדע ותשכל מן-מצא דבר, להשיב ולבנות ירושלם עד-משיח נגיד--שבעים, שבעה; ושבעים ששים ושנים, תשוב ונבנתה רחוב וחרוץ, ובצוק, העתים. 
<B>ט,כו</B> ואחרי השבעים ששים ושנים, יכרת משיח ואין לו; והעיר והקדש ישחית עם נגיד הבא, וקצו בשטף, ועד קץ מלחמה, נחרצת שממות. 
<B>ט,כז</B> והגביר ברית לרבים, שבוע אחד; וחצי השבוע ישבית זבח ומנחה, ועל כנף שקוצים משמם, ועד-כלה ונחרצה, תתך על-שמם.  {פ}</P>

<P><B>י,א</B> בשנת שלוש, לכורש מלך פרס, דבר נגלה לדניאל, אשר-נקרא שמו בלטאשצר; ואמת הדבר, וצבא גדול, ובין את-הדבר, ובינה לו במראה. 
<B>י,ב</B> בימים, ההם--אני דניאל הייתי מתאבל, שלשה שבעים ימים. 
<B>י,ג</B> לחם חמדות לא אכלתי, ובשר ויין לא-בא אל-פי--וסוך לא-סכתי:  עד-מלאת, שלשת שבעים ימים.  {פ}</P>

<P><B>י,ד</B> וביום עשרים וארבעה, לחדש הראשון:  ואני, הייתי על יד הנהר הגדול--הוא חדקל. 
<B>י,ה</B> ואשא את-עיני וארא, והנה איש-אחד לבוש בדים; ומתניו חגרים, בכתם אופז. 
<B>י,ו</B> וגויתו כתרשיש, ופניו כמראה ברק ועיניו כלפידי אש, וזרעתיו ומרגלתיו, כעין נחשת קלל; וקול דבריו, כקול המון. 
<B>י,ז</B> וראיתי אני דניאל לבדי, את-המראה, והאנשים אשר היו עמי, לא ראו את-המראה; אבל, חרדה גדלה נפלה עליהם, ויברחו, בהחבא. 
<B>י,ח</B> ואני, נשארתי לבדי, ואראה את-המראה הגדלה הזאת, ולא נשאר-בי כח; והודי, נהפך עלי למשחית, ולא עצרתי, כח. 
<B>י,ט</B> ואשמע, את-קול דבריו; וכשמעי, את-קול דבריו, ואני הייתי נרדם על-פני, ופני ארצה. 
<B>י,י</B> והנה-יד, נגעה בי; ותניעני על-ברכי, וכפות ידי. 
<B>י,יא</B> ויאמר אלי דניאל איש-חמדות הבן בדברים אשר אנכי דבר אליך, ועמד על-עמדך--כי עתה, שלחתי אליך; ובדברו עמי את-הדבר הזה, עמדתי מרעיד. 
<B>י,יב</B> ויאמר אלי, אל-תירא דניאל--כי מן-היום הראשון אשר נתת את-לבך להבין ולהתענות לפני אלהיך, נשמעו דבריך; ואני-באתי, בדבריך. 
<B>י,יג</B> ושר מלכות פרס, עמד לנגדי עשרים ואחד יום, והנה מיכאל אחד השרים הראשנים, בא לעזרני; ואני נותרתי שם, אצל מלכי פרס. 
<B>י,יד</B> ובאתי, להבינך, את אשר-יקרה לעמך, באחרית הימים:  כי-עוד חזון, לימים. 
<B>י,טו</B> ובדברו עמי, כדברים האלה--נתתי פני ארצה, ונאלמתי. 
<B>י,טז</B> והנה, כדמות בני אדם, נגע, על-שפתי; ואפתח-פי, ואדברה ואמרה אל-העמד לנגדי, אדני במראה נהפכו צירי עלי, ולא עצרתי כח. 
<B>י,יז</B> והיך יוכל, עבד אדני זה, לדבר, עם-אדני זה; ואני מעתה לא-יעמד-בי כח, ונשמה לא נשארה-בי. 
<B>י,יח</B> ויסף ויגע-בי כמראה אדם, ויחזקני. 
<B>י,יט</B> ויאמר אל-תירא איש-חמדות, שלום לך--חזק וחזק; וכדברו עמי התחזקתי, ואמרה ידבר אדני כי חזקתני. 
<B>י,כ</B> ויאמר, הידעת למה-באתי אליך, ועתה אשוב, להלחם עם-שר פרס; ואני יוצא, והנה שר-יון בא. 
<B>י,כא</B> אבל אגיד לך, את-הרשום בכתב אמת; ואין אחד מתחזק עמי, על-אלה, כי אם-מיכאל, שרכם.  {פ}</P>

<P><B>יא,א</B> ואני בשנת אחת, לדריוש המדי--עמדי למחזיק ולמעוז, לו. 
<B>יא,ב</B> ועתה, אמת אגיד לך; הנה-עוד שלשה מלכים עמדים לפרס, והרביעי יעשיר עשר-גדול מכל, וכחזקתו בעשרו, יעיר הכל את מלכות יון. 
<B>יא,ג</B> ועמד, מלך גבור; ומשל ממשל רב, ועשה כרצונו. 
<B>יא,ד</B> וכעמדו, תשבר מלכותו, ותחץ, לארבע רוחות השמים; ולא לאחריתו, ולא כמשלו אשר משל--כי תנתש מלכותו, ולאחרים מלבד-אלה. 
<B>יא,ה</B> ויחזק מלך-הנגב, ומן-שריו; ויחזק עליו ומשל, ממשל רב ממשלתו. 
<B>יא,ו</B> ולקץ שנים, יתחברו, ובת מלך-הנגב תבוא אל-מלך הצפון, לעשות מישרים; ולא-תעצר כוח הזרוע, ולא יעמד וזרעו, ותנתן היא ומביאיה והילדה, ומחזקה בעתים. 
<B>יא,ז</B> ועמד מנצר שרשיה, כנו; ויבא אל-החיל, ויבא במעוז מלך הצפון, ועשה בהם, והחזיק. 
<B>יא,ח</B> וגם אלהיהם עם-נסכיהם עם-כלי חמדתם כסף וזהב, בשבי--יבא מצרים; והוא שנים יעמד, ממלך הצפון. 
<B>יא,ט</B> ובא, במלכות מלך הנגב, ושב, אל-אדמתו. 
<B>יא,י</B> ובנו יתגרו, ואספו המון חילים רבים, ובא בוא, ושטף ועבר; וישב ויתגרו (ויתגרה), עד-מעזה. 
<B>יא,יא</B> ויתמרמר, מלך הנגב, ויצא, ונלחם עמו עם-מלך הצפון; והעמיד המון רב, ונתן ההמון בידו. 
<B>יא,יב</B> ונשא ההמון, ירום (ורם) לבבו; והפיל רבאות, ולא יעוז. 
<B>יא,יג</B> ושב, מלך הצפון, והעמיד המון, רב מן-הראשון; ולקץ העתים שנים יבוא בוא, בחיל גדול וברכוש רב. 
<B>יא,יד</B> ובעתים ההם, רבים יעמדו על-מלך הנגב; ובני פריצי עמך, ינשאו להעמיד חזון--ונכשלו. 
<B>יא,טו</B> ויבא, מלך הצפון, וישפך סוללה, ולכד עיר מבצרות; וזרעות הנגב, לא יעמדו, ועם מבחריו, ואין כח לעמד. 
<B>יא,טז</B> ויעש הבא אליו כרצונו, ואין עומד לפניו; ויעמד בארץ-הצבי, וכלה בידו. 
<B>יא,יז</B> וישם פניו לבוא בתקף כל-מלכותו, וישרים עמו--ועשה; ובת הנשים יתן-לו להשחיתה, ולא תעמד ולא-לו תהיה. 
<B>יא,יח</B> וישב (וישם) פניו לאיים, ולכד רבים; והשבית קצין חרפתו לו, בלתי חרפתו ישיב לו. 
<B>יא,יט</B> וישב פניו, למעוזי ארצו; ונכשל ונפל, ולא ימצא. 
<B>יא,כ</B> ועמד על-כנו מעביר נוגש, הדר מלכות; ובימים אחדים ישבר, ולא באפים ולא במלחמה. 
<B>יא,כא</B> ועמד על-כנו נבזה, ולא-נתנו עליו הוד מלכות; ובא בשלוה, והחזיק מלכות בחלקלקות. 
<B>יא,כב</B> וזרעות השטף ישטפו מלפניו, וישברו; וגם, נגיד ברית. 
<B>יא,כג</B> ומן-התחברות אליו, יעשה מרמה; ועלה ועצם, במעט-גוי. 
<B>יא,כד</B> בשלוה ובמשמני מדינה, יבוא, ועשה אשר לא-עשו אבתיו ואבות אבתיו, בזה ושלל ורכוש להם יבזור; ועל מבצרים יחשב מחשבתיו, ועד-עת. 
<B>יא,כה</B> ויער כחו ולבבו על-מלך הנגב, בחיל גדול, ומלך הנגב יתגרה למלחמה, בחיל-גדול ועצום עד-מאד; ולא יעמד, כי-יחשבו עליו מחשבות. 
<B>יא,כו</B> ואכלי פת-בגו ישברוהו, וחילו ישטוף; ונפלו, חללים רבים. 
<B>יא,כז</B> ושניהם המלכים לבבם למרע, ועל-שלחן אחד כזב ידברו; ולא תצלח, כי-עוד קץ למועד. 
<B>יא,כח</B> וישב ארצו ברכוש גדול, ולבבו על-ברית קדש; ועשה, ושב לארצו. 
<B>יא,כט</B> למועד ישוב, ובא בנגב; ולא-תהיה כראשנה, וכאחרונה. 
<B>יא,ל</B> ובאו בו ציים כתים, ונכאה, ושב וזעם על-ברית-קודש, ועשה; ושב ויבן, על-עזבי ברית קדש. 
<B>יא,לא</B> וזרעים, ממנו יעמדו; וחללו המקדש המעוז, והסירו התמיד, ונתנו, השקוץ משמם. 
<B>יא,לב</B> ומרשיעי ברית, יחניף בחלקות; ועם ידעי אלהיו, יחזקו ועשו. 
<B>יא,לג</B> ומשכילי עם, יבינו לרבים; ונכשלו בחרב ובלהבה, בשבי ובבזה--ימים. 
<B>יא,לד</B> ובהכשלם, יעזרו עזר מעט; ונלוו עליהם רבים, בחלקלקות. 
<B>יא,לה</B> ומן-המשכילים יכשלו, לצרוף בהם ולברר וללבן--עד-עת קץ:  כי-עוד, למועד. 
<B>יא,לו</B> ועשה כרצנו המלך, ויתרומם ויתגדל על-כל-אל, ועל אל אלים, ידבר נפלאות; והצליח עד-כלה זעם, כי נחרצה נעשתה. 
<B>יא,לז</B> ועל-אלהי אבתיו לא יבין, ועל-חמדת נשים ועל-כל-אלוה לא יבין:  כי על-כל, יתגדל. 
<B>יא,לח</B> ולאלה, מעזים, על-כנו, יכבד; ולאלוה אשר לא-ידעהו אבתיו, יכבד בזהב ובכסף ובאבן יקרה--ובחמדות. 
<B>יא,לט</B> ועשה למבצרי מעזים, עם-אלוה נכר, אשר הכיר (יכיר), ירבה כבוד; והמשילם, ברבים, ואדמה, יחלק במחיר. 
<B>יא,מ</B> ובעת קץ, יתנגח עמו מלך הנגב, וישתער עליו מלך הצפון ברכב ובפרשים, ובאניות רבות; ובא בארצות, ושטף ועבר. 
<B>יא,מא</B> ובא בארץ הצבי, ורבות יכשלו; ואלה, ימלטו מידו--אדום ומואב, וראשית בני עמון. 
<B>יא,מב</B> וישלח ידו, בארצות; וארץ מצרים, לא תהיה לפליטה. 
<B>יא,מג</B> ומשל, במכמני הזהב והכסף, ובכל, חמדות מצרים--ולבים וכשים, במצעדיו. 
<B>יא,מד</B> ושמעות יבהלהו, ממזרח ומצפון; ויצא בחמא גדלה, להשמיד ולהחרים רבים. 
<B>יא,מה</B> ויטע אהלי אפדנו, בין ימים להר-צבי-קדש; ובא, עד-קצו, ואין עוזר, לו. 
<B>יב,א</B> ובעת ההיא יעמד מיכאל השר הגדול, העמד על-בני עמך, והיתה עת צרה, אשר לא-נהיתה מהיות גוי עד העת ההיא; ובעת ההיא ימלט עמך, כל-הנמצא כתוב בספר. 
<B>יב,ב</B> ורבים, מישני אדמת-עפר יקיצו; אלה לחיי עולם, ואלה לחרפות לדראון עולם.  {ס}</P>

<P><B>יב,ג</B> והמשכלים--יזהרו, כזהר הרקיע; ומצדיקי, הרבים, ככוכבים, לעולם ועד.  {פ}</P>

<P><B>יב,ד</B> ואתה דניאל, סתם הדברים וחתם הספר--עד-עת קץ; ישטטו רבים, ותרבה הדעת. 
<B>יב,ה</B> וראיתי אני דניאל, והנה שנים אחרים עמדים:  אחד הנה לשפת היאר, ואחד הנה לשפת היאר. 
<B>יב,ו</B> ויאמר, לאיש לבוש הבדים, אשר ממעל, למימי היאר:  עד-מתי, קץ הפלאות. 
<B>יב,ז</B> ואשמע את-האיש לבוש הבדים, אשר ממעל למימי היאר, וירם ימינו ושמאלו אל-השמים, וישבע בחי העולם:  כי למועד מועדים וחצי, וככלות נפץ יד-עם-קדש--תכלינה כל-אלה. 
<B>יב,ח</B> ואני שמעתי, ולא אבין; ואמרה--אדני, מה אחרית אלה.  {פ}</P>

<P><B>יב,ט</B> ויאמר, לך דניאל:  כי-סתמים וחתמים הדברים, עד-עת קץ. 
<B>יב,י</B> יתבררו ויתלבנו ויצרפו, רבים, והרשיעו רשעים, ולא יבינו כל-רשעים; והמשכלים, יבינו. 
<B>יב,יא</B> ומעת הוסר התמיד, ולתת שקוץ שמם--ימים, אלף מאתים ותשעים. 
<B>יב,יב</B> אשרי המחכה, ויגיע:  לימים--אלף, שלש מאות שלשים וחמשה. 
<B>יב,יג</B> ואתה, לך לקץ; ותנוח ותעמד לגרלך, לקץ הימין.  {ש}</P>
</BODY></HTML>
