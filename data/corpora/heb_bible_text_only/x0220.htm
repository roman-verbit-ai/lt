<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - שמות פרק כ</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
שמות - <A HREF="x02.htm">הכול</A><BR>פרק
<A HREF="x0201.htm">א</A>
<A HREF="x0202.htm">ב</A>
<A HREF="x0203.htm">ג</A>
<A HREF="x0204.htm">ד</A>
<A HREF="x0205.htm">ה</A>
<A HREF="x0206.htm">ו</A>
<A HREF="x0207.htm">ז</A>
<A HREF="x0208.htm">ח</A>
<A HREF="x0209.htm">ט</A>
<A HREF="x0210.htm">י</A>
<A HREF="x0211.htm">יא</A>
<A HREF="x0212.htm">יב</A>
<A HREF="x0213.htm">יג</A>
<A HREF="x0214.htm">יד</A>
<A HREF="x0215.htm">טו</A>
<A HREF="x0216.htm">טז</A>
<A HREF="x0217.htm">יז</A>
<A HREF="x0218.htm">יח</A>
<A HREF="x0219.htm">יט</A>
כ
<A HREF="x0221.htm">כא</A>
<A HREF="x0222.htm">כב</A>
<A HREF="x0223.htm">כג</A>
<A HREF="x0224.htm">כד</A>
<A HREF="x0225.htm">כה</A>
<A HREF="x0226.htm">כו</A>
<A HREF="x0227.htm">כז</A>
<A HREF="x0228.htm">כח</A>
<A HREF="x0229.htm">כט</A>
<A HREF="x0230.htm">ל</A>
<A HREF="x0231.htm">לא</A>
<A HREF="x0232.htm">לב</A>
<A HREF="x0233.htm">לג</A>
<A HREF="x0234.htm">לד</A>
<A HREF="x0235.htm">לה</A>
<A HREF="x0236.htm">לו</A>
<A HREF="x0237.htm">לז</A>
<A HREF="x0238.htm">לח</A>
<A HREF="x0239.htm">לט</A>
<A HREF="x0240.htm">מ</A>
</P>
<HR>

<H1>שמות פרק כ</H1>

<A NAME="1"> </A>
<P><B>א</B> וידבר אלהים, את כל-הדברים האלה לאמר.  {ס}</P>
<A NAME="2"> </A>
<P><B>ב</B> <A HREF="xupper10.htm#t0220" title="עשרת הדיברות בטעם העליון, כמו שקוראים בבית הכנסת">*</A> אנכי יהוה אלהיך, אשר הוצאתיך מארץ מצרים מבית עבדים:  לא-יהיה לך אלהים אחרים, על-פני. 
<A NAME="3"> </A>
<B>ג</B> לא-תעשה לך פסל, וכל-תמונה, אשר בשמים ממעל, ואשר בארץ מתחת--ואשר במים, מתחת לארץ. 
<A NAME="4"> </A>
<B>ד</B> לא-תשתחוה להם, ולא תעבדם:  כי אנכי יהוה אלהיך, אל קנא--פקד עון אבת על-בנים על-שלשים ועל-רבעים, לשנאי. 
<A NAME="5"> </A>
<B>ה</B> ועשה חסד, לאלפים--לאהבי, ולשמרי מצותי.  {ס}</P>
<A NAME="6"> </A>
<P><B>ו</B> לא תשא את-שם-יהוה אלהיך, לשוא:  כי לא ינקה יהוה, את אשר-ישא את-שמו לשוא.  {פ}</P>
<A NAME="7"> </A>
<P><B>ז</B> זכור את-יום השבת, לקדשו. 
<A NAME="8"> </A>
<B>ח</B> ששת ימים תעבד, ועשית כל-מלאכתך. 
<A NAME="9"> </A>
<B>ט</B> ויום, השביעי--שבת, ליהוה אלהיך:  לא-תעשה כל-מלאכה אתה ובנך ובתך, עבדך ואמתך ובהמתך, וגרך, אשר בשעריך. 
<A NAME="10"> </A>
<B>י</B> כי ששת-ימים עשה יהוה את-השמים ואת-הארץ, את-הים ואת-כל-אשר-בם, וינח, ביום השביעי; על-כן, ברך יהוה את-יום השבת--ויקדשהו.  {ס}</P>
<A NAME="11"> </A>
<P><B>יא</B> כבד את-אביך, ואת-אמך--למען, יארכון ימיך, על האדמה, אשר-יהוה אלהיך נתן לך.  {ס}</P>
<A NAME="12"> </A>
<P><B>יב</B> לא תרצח,  {ס}  לא תנאף;  {ס}  לא תגנב,  {ס}  לא-תענה ברעך עד שקר.  {ס}</P>
<A NAME="13"> </A>
<P><B>יג</B> לא תחמד, בית רעך;  {ס}  לא-תחמד אשת רעך, ועבדו ואמתו ושורו וחמרו, וכל, אשר לרעך.  {פ}</P>
<A NAME="14"> </A>
<P><B>יד</B> וכל-העם ראים את-הקולת ואת-הלפידם, ואת קול השפר, ואת-ההר, עשן; וירא העם וינעו, ויעמדו מרחק. 
<A NAME="15"> </A>
<B>טו</B> ויאמרו, אל-משה, דבר-אתה עמנו, ונשמעה; ואל-ידבר עמנו אלהים, פן-נמות. 
<A NAME="16"> </A>
<B>טז</B> ויאמר משה אל-העם, אל-תיראו, כי לבעבור נסות אתכם, בא האלהים; ובעבור, תהיה יראתו על-פניכם--לבלתי תחטאו. 
<A NAME="17"> </A>
<B>יז</B> ויעמד העם, מרחק; ומשה נגש אל-הערפל, אשר-שם האלהים.  {ס}</P>
<A NAME="18"> </A>
<P><B>יח</B> ויאמר יהוה אל-משה, כה תאמר אל-בני ישראל:  אתם ראיתם--כי מן-השמים, דברתי עמכם. 
<A NAME="19"> </A>
<B>יט</B> לא תעשון, אתי:  אלהי כסף ואלהי זהב, לא תעשו לכם. 
<A NAME="20"> </A>
<B>כ</B> מזבח אדמה, תעשה-לי, וזבחת עליו את-עלתיך ואת-שלמיך, את-צאנך ואת-בקרך; בכל-המקום אשר אזכיר את-שמי, אבוא אליך וברכתיך. 
<A NAME="21"> </A>
<B>כא</B> ואם-מזבח אבנים תעשה-לי, לא-תבנה אתהן גזית:  כי חרבך הנפת עליה, ותחללה. 
<A NAME="22"> </A>
<B>כב</B> ולא-תעלה במעלת, על-מזבחי:  אשר לא-תגלה ערותך, עליו.  {פ}</P>

<HR>
<P CLASS=s>
<A HREF="x0.htm">תנ"ך</A> -
שמות - <A HREF="x02.htm">הכול</A><BR>פרק
<A HREF="x0201.htm">א</A>
<A HREF="x0202.htm">ב</A>
<A HREF="x0203.htm">ג</A>
<A HREF="x0204.htm">ד</A>
<A HREF="x0205.htm">ה</A>
<A HREF="x0206.htm">ו</A>
<A HREF="x0207.htm">ז</A>
<A HREF="x0208.htm">ח</A>
<A HREF="x0209.htm">ט</A>
<A HREF="x0210.htm">י</A>
<A HREF="x0211.htm">יא</A>
<A HREF="x0212.htm">יב</A>
<A HREF="x0213.htm">יג</A>
<A HREF="x0214.htm">יד</A>
<A HREF="x0215.htm">טו</A>
<A HREF="x0216.htm">טז</A>
<A HREF="x0217.htm">יז</A>
<A HREF="x0218.htm">יח</A>
<A HREF="x0219.htm">יט</A>
כ
<A HREF="x0221.htm">כא</A>
<A HREF="x0222.htm">כב</A>
<A HREF="x0223.htm">כג</A>
<A HREF="x0224.htm">כד</A>
<A HREF="x0225.htm">כה</A>
<A HREF="x0226.htm">כו</A>
<A HREF="x0227.htm">כז</A>
<A HREF="x0228.htm">כח</A>
<A HREF="x0229.htm">כט</A>
<A HREF="x0230.htm">ל</A>
<A HREF="x0231.htm">לא</A>
<A HREF="x0232.htm">לב</A>
<A HREF="x0233.htm">לג</A>
<A HREF="x0234.htm">לד</A>
<A HREF="x0235.htm">לה</A>
<A HREF="x0236.htm">לו</A>
<A HREF="x0237.htm">לז</A>
<A HREF="x0238.htm">לח</A>
<A HREF="x0239.htm">לט</A>
<A HREF="x0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0220')</SCRIPT></P>
</BODY></HTML>
