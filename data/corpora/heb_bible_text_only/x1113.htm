<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - ירמיהו פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
ירמיהו - <A HREF="x11.htm">הכול</A><BR>פרק
<A HREF="x1101.htm">א</A>
<A HREF="x1102.htm">ב</A>
<A HREF="x1103.htm">ג</A>
<A HREF="x1104.htm">ד</A>
<A HREF="x1105.htm">ה</A>
<A HREF="x1106.htm">ו</A>
<A HREF="x1107.htm">ז</A>
<A HREF="x1108.htm">ח</A>
<A HREF="x1109.htm">ט</A>
<A HREF="x1110.htm">י</A>
<A HREF="x1111.htm">יא</A>
<A HREF="x1112.htm">יב</A>
יג
<A HREF="x1114.htm">יד</A>
<A HREF="x1115.htm">טו</A>
<A HREF="x1116.htm">טז</A>
<A HREF="x1117.htm">יז</A>
<A HREF="x1118.htm">יח</A>
<A HREF="x1119.htm">יט</A>
<A HREF="x1120.htm">כ</A>
<A HREF="x1121.htm">כא</A>
<A HREF="x1122.htm">כב</A>
<A HREF="x1123.htm">כג</A>
<A HREF="x1124.htm">כד</A>
<A HREF="x1125.htm">כה</A>
<A HREF="x1126.htm">כו</A>
<A HREF="x1127.htm">כז</A>
<A HREF="x1128.htm">כח</A>
<A HREF="x1129.htm">כט</A>
<A HREF="x1130.htm">ל</A>
<A HREF="x1131.htm">לא</A>
<A HREF="x1132.htm">לב</A>
<A HREF="x1133.htm">לג</A>
<A HREF="x1134.htm">לד</A>
<A HREF="x1135.htm">לה</A>
<A HREF="x1136.htm">לו</A>
<A HREF="x1137.htm">לז</A>
<A HREF="x1138.htm">לח</A>
<A HREF="x1139.htm">לט</A>
<A HREF="x1140.htm">מ</A>
<A HREF="x1141.htm">מא</A>
<A HREF="x1142.htm">מב</A>
<A HREF="x1143.htm">מג</A>
<A HREF="x1144.htm">מד</A>
<A HREF="x1145.htm">מה</A>
<A HREF="x1146.htm">מו</A>
<A HREF="x1147.htm">מז</A>
<A HREF="x1148.htm">מח</A>
<A HREF="x1149.htm">מט</A>
<A HREF="x1150.htm">נ</A>
<A HREF="x1151.htm">נא</A>
<A HREF="x1152.htm">נב</A>
</P>
<HR>

<H1>ירמיהו פרק יג</H1>

<A NAME="1"> </A>
<P><B>א</B> כה-אמר יהוה אלי, הלוך וקנית לך אזור פשתים, ושמתו, על-מתניך; ובמים, לא תבאהו. 
<A NAME="2"> </A>
<B>ב</B> ואקנה את-האזור, כדבר יהוה; ואשם, על-מתני.  {פ}</P>
<A NAME="3"> </A>
<P><B>ג</B> ויהי דבר-יהוה אלי, שנית לאמר. 
<A NAME="4"> </A>
<B>ד</B> קח את-האזור אשר קנית, אשר על-מתניך; וקום לך פרתה, וטמנהו שם בנקיק הסלע. 
<A NAME="5"> </A>
<B>ה</B> ואלך, ואטמנהו בפרת, כאשר צוה יהוה, אותי. 
<A NAME="6"> </A>
<B>ו</B> ויהי, מקץ ימים רבים; ויאמר יהוה אלי, קום לך פרתה, וקח משם את-האזור, אשר צויתיך לטמנו-שם. 
<A NAME="7"> </A>
<B>ז</B> ואלך פרתה--ואחפר ואקח את-האזור, מן-המקום אשר-טמנתיו שמה; והנה נשחת האזור, לא יצלח לכל.  {פ}</P>
<A NAME="8"> </A>
<P><B>ח</B> ויהי דבר-יהוה, אלי לאמר. 
<A NAME="9"> </A>
<B>ט</B> כה, אמר יהוה:  ככה אשחית את-גאון יהודה, ואת-גאון ירושלם--הרב. 
<A NAME="10"> </A>
<B>י</B> העם הזה הרע המאנים לשמוע את-דברי, ההלכים בשררות לבם, וילכו אחרי אלהים אחרים, לעבדם ולהשתחות להם; ויהי כאזור הזה, אשר לא-יצלח לכל.  {ס}</P>
<A NAME="11"> </A>
<P><B>יא</B> כי כאשר ידבק האזור אל-מתני-איש, כן הדבקתי אלי את-כל-בית ישראל ואת-כל-בית יהודה נאם-יהוה, להיות לי לעם, ולשם ולתהלה ולתפארת; ולא, שמעו. 
<A NAME="12"> </A>
<B>יב</B> ואמרת אליהם את-הדבר הזה,  {ס}  כה-אמר יהוה אלהי ישראל, כל-נבל, ימלא יין; ואמרו אליך--הידע לא נדע, כי כל-נבל ימלא יין. 
<A NAME="13"> </A>
<B>יג</B> ואמרת אליהם כה-אמר יהוה, הנני ממלא את-כל-ישבי הארץ הזאת ואת-המלכים הישבים לדוד על-כסאו ואת-הכהנים ואת-הנבאים ואת כל-ישבי ירושלם--שכרון. 
<A NAME="14"> </A>
<B>יד</B> ונפצתים איש אל-אחיו והאבות והבנים, יחדו--נאם-יהוה; לא-אחמול ולא-אחוס ולא ארחם, מהשחיתם. 
<A NAME="15"> </A>
<B>טו</B> שמעו והאזינו, אל-תגבהו:  כי יהוה, דבר. 
<A NAME="16"> </A>
<B>טז</B> תנו ליהוה אלהיכם כבוד בטרם יחשך, ובטרם יתנגפו רגליכם על-הרי נשף; וקויתם לאור ושמה לצלמות, ישית (ושית) לערפל. 
<A NAME="17"> </A>
<B>יז</B> ואם לא תשמעוה, במסתרים תבכה-נפשי מפני גוה; ודמע תדמע ותרד עיני, דמעה, כי נשבה, עדר יהוה.  {ס}</P>
<A NAME="18"> </A>
<P><B>יח</B> אמר למלך ולגבירה, השפילו שבו:  כי ירד מראשותיכם, עטרת תפארתכם. 
<A NAME="19"> </A>
<B>יט</B> ערי הנגב סגרו, ואין פתח; הגלת יהודה כלה, הגלת שלומים.  {ס}</P>
<A NAME="20"> </A>
<P><B>כ</B> שאי (שאו) עיניכם וראי (וראו), הבאים מצפון; איה, העדר נתן-לך--צאן, תפארתך. 
<A NAME="21"> </A>
<B>כא</B> מה-תאמרי, כי-יפקד עליך, ואת למדת אתם עליך אלפים, לראש; הלוא חבלים יאחזוך, כמו אשת לדה. 
<A NAME="22"> </A>
<B>כב</B> וכי תאמרי בלבבך, מדוע קראני אלה; ברב עונך נגלו שוליך, נחמסו עקביך. 
<A NAME="23"> </A>
<B>כג</B> היהפך כושי עורו, ונמר חברברתיו; גם-אתם תוכלו להיטיב, למדי הרע. 
<A NAME="24"> </A>
<B>כד</B> ואפיצם, כקש-עובר, לרוח, מדבר. 
<A NAME="25"> </A>
<B>כה</B> זה גורלך מנת-מדיך מאתי, נאם-יהוה, אשר שכחת אותי, ותבטחי בשקר. 
<A NAME="26"> </A>
<B>כו</B> וגם-אני חשפתי שוליך, על-פניך; ונראה, קלונך. 
<A NAME="27"> </A>
<B>כז</B> נאפיך ומצהלותיך, זמת זנותך, על-גבעות בשדה, ראיתי שקוציך; אוי לך, ירושלם--לא תטהרי, אחרי מתי עד.  {ס}</P>

<HR>
<P CLASS=s>
<A HREF="x0.htm">תנ"ך</A> -
ירמיהו - <A HREF="x11.htm">הכול</A><BR>פרק
<A HREF="x1101.htm">א</A>
<A HREF="x1102.htm">ב</A>
<A HREF="x1103.htm">ג</A>
<A HREF="x1104.htm">ד</A>
<A HREF="x1105.htm">ה</A>
<A HREF="x1106.htm">ו</A>
<A HREF="x1107.htm">ז</A>
<A HREF="x1108.htm">ח</A>
<A HREF="x1109.htm">ט</A>
<A HREF="x1110.htm">י</A>
<A HREF="x1111.htm">יא</A>
<A HREF="x1112.htm">יב</A>
יג
<A HREF="x1114.htm">יד</A>
<A HREF="x1115.htm">טו</A>
<A HREF="x1116.htm">טז</A>
<A HREF="x1117.htm">יז</A>
<A HREF="x1118.htm">יח</A>
<A HREF="x1119.htm">יט</A>
<A HREF="x1120.htm">כ</A>
<A HREF="x1121.htm">כא</A>
<A HREF="x1122.htm">כב</A>
<A HREF="x1123.htm">כג</A>
<A HREF="x1124.htm">כד</A>
<A HREF="x1125.htm">כה</A>
<A HREF="x1126.htm">כו</A>
<A HREF="x1127.htm">כז</A>
<A HREF="x1128.htm">כח</A>
<A HREF="x1129.htm">כט</A>
<A HREF="x1130.htm">ל</A>
<A HREF="x1131.htm">לא</A>
<A HREF="x1132.htm">לב</A>
<A HREF="x1133.htm">לג</A>
<A HREF="x1134.htm">לד</A>
<A HREF="x1135.htm">לה</A>
<A HREF="x1136.htm">לו</A>
<A HREF="x1137.htm">לז</A>
<A HREF="x1138.htm">לח</A>
<A HREF="x1139.htm">לט</A>
<A HREF="x1140.htm">מ</A>
<A HREF="x1141.htm">מא</A>
<A HREF="x1142.htm">מב</A>
<A HREF="x1143.htm">מג</A>
<A HREF="x1144.htm">מד</A>
<A HREF="x1145.htm">מה</A>
<A HREF="x1146.htm">מו</A>
<A HREF="x1147.htm">מז</A>
<A HREF="x1148.htm">מח</A>
<A HREF="x1149.htm">מט</A>
<A HREF="x1150.htm">נ</A>
<A HREF="x1151.htm">נא</A>
<A HREF="x1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1113')</SCRIPT></P>
</BODY></HTML>
