<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - עזרא פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
עזרא / נחמיה - <A HREF="x35.htm">הכול</A><BR>עזרא פרק
א
<A HREF="x35a02.htm">ב</A>
<A HREF="x35a03.htm">ג</A>
<A HREF="x35a04.htm">ד</A>
<A HREF="x35a05.htm">ה</A>
<A HREF="x35a06.htm">ו</A>
<A HREF="x35a07.htm">ז</A>
<A HREF="x35a08.htm">ח</A>
<A HREF="x35a09.htm">ט</A>
<A HREF="x35a10.htm">י</A>
- נחמיה פרק
<A HREF="x35b01.htm">א</A>
<A HREF="x35b02.htm">ב</A>
<A HREF="x35b03.htm">ג</A>
<A HREF="x35b04.htm">ד</A>
<A HREF="x35b05.htm">ה</A>
<A HREF="x35b06.htm">ו</A>
<A HREF="x35b07.htm">ז</A>
<A HREF="x35b08.htm">ח</A>
<A HREF="x35b09.htm">ט</A>
<A HREF="x35b10.htm">י</A>
<A HREF="x35b11.htm">יא</A>
<A HREF="x35b12.htm">יב</A>
<A HREF="x35b13.htm">יג</A>
</P>
<HR>

<H1>עזרא פרק א</H1>

<A NAME="1"> </A>
<P><B>א</B> ובשנת אחת, לכורש מלך פרס, לכלות דבר-יהוה, מפי ירמיה:  העיר יהוה, את-רוח כרש מלך-פרס, ויעבר-קול בכל-מלכותו, וגם-במכתב לאמר. 
<A NAME="2"> </A>
<B>ב</B> כה אמר, כרש מלך פרס--כל ממלכות הארץ, נתן לי יהוה אלהי השמים; והוא-פקד עלי לבנות-לו בית, בירושלם אשר ביהודה. 
<A NAME="3"> </A>
<B>ג</B> מי-בכם מכל-עמו, יהי אלהיו עמו, ויעל, לירושלם אשר ביהודה; ויבן, את-בית יהוה אלהי ישראל--הוא האלהים, אשר בירושלם. 
<A NAME="4"> </A>
<B>ד</B> וכל-הנשאר, מכל-המקמות אשר הוא גר-שם--ינשאוהו אנשי מקמו, בכסף ובזהב וברכוש ובבהמה; עם-הנדבה--לבית האלהים, אשר בירושלם. 
<A NAME="5"> </A>
<B>ה</B> ויקומו ראשי האבות, ליהודה ובנימן, והכהנים, והלוים; לכל העיר האלהים, את-רוחו, לעלות לבנות, את-בית יהוה אשר בירושלם. 
<A NAME="6"> </A>
<B>ו</B> וכל-סביבתיהם חזקו בידיהם, בכלי-כסף בזהב ברכוש ובבהמה ובמגדנות--לבד, על-כל-התנדב.  {ס}</P>
<A NAME="7"> </A>
<P><B>ז</B> והמלך כורש, הוציא את-כלי בית-יהוה, אשר הוציא נבוכדנצר מירושלם, ויתנם בבית אלהיו. 
<A NAME="8"> </A>
<B>ח</B> ויוציאם, כורש מלך פרס, על-יד, מתרדת הגזבר; ויספרם, לששבצר, הנשיא, ליהודה. 
<A NAME="9"> </A>
<B>ט</B> ואלה, מספרם:  אגרטלי זהב שלשים, אגרטלי-כסף אלף, מחלפים, תשעה ועשרים.  {ס}</P>
<A NAME="10"> </A>
<P><B>י</B> כפורי זהב, שלשים--  {ס}  כפורי כסף משנים, ארבע מאות ועשרה; כלים אחרים, אלף.  {ס}</P>
<A NAME="11"> </A>
<P><B>יא</B> כל-כלים לזהב ולכסף, חמשת אלפים וארבע מאות; הכל העלה ששבצר, עם העלות הגולה--מבבל, לירושלם.  {פ}</P>

<HR>
<P CLASS=s>
<A HREF="x0.htm">תנ"ך</A> -
עזרא / נחמיה - <A HREF="x35.htm">הכול</A><BR>עזרא פרק
א
<A HREF="x35a02.htm">ב</A>
<A HREF="x35a03.htm">ג</A>
<A HREF="x35a04.htm">ד</A>
<A HREF="x35a05.htm">ה</A>
<A HREF="x35a06.htm">ו</A>
<A HREF="x35a07.htm">ז</A>
<A HREF="x35a08.htm">ח</A>
<A HREF="x35a09.htm">ט</A>
<A HREF="x35a10.htm">י</A>
- נחמיה פרק
<A HREF="x35b01.htm">א</A>
<A HREF="x35b02.htm">ב</A>
<A HREF="x35b03.htm">ג</A>
<A HREF="x35b04.htm">ד</A>
<A HREF="x35b05.htm">ה</A>
<A HREF="x35b06.htm">ו</A>
<A HREF="x35b07.htm">ז</A>
<A HREF="x35b08.htm">ח</A>
<A HREF="x35b09.htm">ט</A>
<A HREF="x35b10.htm">י</A>
<A HREF="x35b11.htm">יא</A>
<A HREF="x35b12.htm">יב</A>
<A HREF="x35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x35a01')</SCRIPT></P>
</BODY></HTML>
