<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - ירמיהו פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
ירמיהו - <A HREF="x11.htm">הכול</A><BR>פרק
<A HREF="x1101.htm">א</A>
<A HREF="x1102.htm">ב</A>
<A HREF="x1103.htm">ג</A>
<A HREF="x1104.htm">ד</A>
<A HREF="x1105.htm">ה</A>
<A HREF="x1106.htm">ו</A>
<A HREF="x1107.htm">ז</A>
<A HREF="x1108.htm">ח</A>
<A HREF="x1109.htm">ט</A>
<A HREF="x1110.htm">י</A>
יא
<A HREF="x1112.htm">יב</A>
<A HREF="x1113.htm">יג</A>
<A HREF="x1114.htm">יד</A>
<A HREF="x1115.htm">טו</A>
<A HREF="x1116.htm">טז</A>
<A HREF="x1117.htm">יז</A>
<A HREF="x1118.htm">יח</A>
<A HREF="x1119.htm">יט</A>
<A HREF="x1120.htm">כ</A>
<A HREF="x1121.htm">כא</A>
<A HREF="x1122.htm">כב</A>
<A HREF="x1123.htm">כג</A>
<A HREF="x1124.htm">כד</A>
<A HREF="x1125.htm">כה</A>
<A HREF="x1126.htm">כו</A>
<A HREF="x1127.htm">כז</A>
<A HREF="x1128.htm">כח</A>
<A HREF="x1129.htm">כט</A>
<A HREF="x1130.htm">ל</A>
<A HREF="x1131.htm">לא</A>
<A HREF="x1132.htm">לב</A>
<A HREF="x1133.htm">לג</A>
<A HREF="x1134.htm">לד</A>
<A HREF="x1135.htm">לה</A>
<A HREF="x1136.htm">לו</A>
<A HREF="x1137.htm">לז</A>
<A HREF="x1138.htm">לח</A>
<A HREF="x1139.htm">לט</A>
<A HREF="x1140.htm">מ</A>
<A HREF="x1141.htm">מא</A>
<A HREF="x1142.htm">מב</A>
<A HREF="x1143.htm">מג</A>
<A HREF="x1144.htm">מד</A>
<A HREF="x1145.htm">מה</A>
<A HREF="x1146.htm">מו</A>
<A HREF="x1147.htm">מז</A>
<A HREF="x1148.htm">מח</A>
<A HREF="x1149.htm">מט</A>
<A HREF="x1150.htm">נ</A>
<A HREF="x1151.htm">נא</A>
<A HREF="x1152.htm">נב</A>
</P>
<HR>

<H1>ירמיהו פרק יא</H1>

<A NAME="1"> </A>
<P><B>א</B> הדבר אשר היה אל-ירמיהו, מאת יהוה לאמר. 
<A NAME="2"> </A>
<B>ב</B> שמעו, את-דברי הברית הזאת; ודברתם אל-איש יהודה, ועל-ישבי ירושלם. 
<A NAME="3"> </A>
<B>ג</B> ואמרת אליהם, כה-אמר יהוה אלהי ישראל:  ארור האיש--אשר לא ישמע, את-דברי הברית הזאת. 
<A NAME="4"> </A>
<B>ד</B> אשר צויתי את-אבותיכם ביום הוציאי-אותם מארץ-מצרים מכור הברזל לאמר, שמעו בקולי ועשיתם אותם, ככל אשר-אצוה, אתכם; והייתם לי, לעם, ואנכי, אהיה לכם לאלהים. 
<A NAME="5"> </A>
<B>ה</B> למען הקים את-השבועה אשר-נשבעתי לאבותיכם, לתת להם ארץ זבת חלב ודבש--כיום הזה; ואען ואמר, אמן יהוה.  {פ}</P>
<A NAME="6"> </A>
<P><B>ו</B> ויאמר יהוה, אלי, קרא את-כל-הדברים האלה בערי יהודה, ובחצות ירושלם לאמר:  שמעו, את-דברי הברית הזאת, ועשיתם, אותם. 
<A NAME="7"> </A>
<B>ז</B> כי העד העדתי באבותיכם, ביום העלותי אותם מארץ מצרים ועד-היום הזה, השכם והעד, לאמר:  שמעו, בקולי. 
<A NAME="8"> </A>
<B>ח</B> ולא שמעו, ולא-הטו את-אזנם, וילכו, איש בשרירות לבם הרע; ואביא עליהם את-כל-דברי הברית-הזאת, אשר-צויתי לעשות--ולא עשו.  {ס}</P>
<A NAME="9"> </A>
<P><B>ט</B> ויאמר יהוה, אלי:  נמצא-קשר באיש יהודה, ובישבי ירושלם. 
<A NAME="10"> </A>
<B>י</B> שבו על-עונת אבותם הראשנים, אשר מאנו לשמוע את-דברי, והמה הלכו אחרי אלהים אחרים, לעבדם; הפרו בית-ישראל, ובית יהודה, את-בריתי, אשר כרתי את-אבותם.  {ס}</P>
<A NAME="11"> </A>
<P><B>יא</B> לכן, כה אמר יהוה, הנני מביא אליהם רעה, אשר לא-יוכלו לצאת ממנה; וזעקו אלי, ולא אשמע אליהם. 
<A NAME="12"> </A>
<B>יב</B> והלכו ערי יהודה, וישבי ירושלם, וזעקו אל-האלהים, אשר הם מקטרים להם; והושע לא-יושיעו להם, בעת רעתם. 
<A NAME="13"> </A>
<B>יג</B> כי מספר עריך, היו אלהיך יהודה; ומספר חצות ירושלם, שמתם מזבחות לבשת--מזבחות, לקטר לבעל.  {ס}</P>
<A NAME="14"> </A>
<P><B>יד</B> ואתה, אל-תתפלל בעד-העם הזה, ואל-תשא בעדם, רנה ותפלה:  כי אינני שמע, בעת קראם אלי--בעד רעתם.  {ס}</P>
<A NAME="15"> </A>
<P><B>טו</B> מה לידידי בביתי, עשותה המזמתה הרבים, ובשר-קדש, יעברו מעליך:  כי רעתכי, אז תעלזי. 
<A NAME="16"> </A>
<B>טז</B> זית רענן יפה פרי-תאר, קרא יהוה שמך--לקול המולה גדלה, הצית אש עליה, ורעו, דליותיו. 
<A NAME="17"> </A>
<B>יז</B> ויהוה צבאות הנוטע אותך, דבר עליך רעה:  בגלל רעת בית-ישראל ובית יהודה, אשר עשו להם להכעסני--לקטר לבעל.  {פ}</P>
<A NAME="18"> </A>
<P><B>יח</B> ויהוה הודיעני, ואדעה; אז, הראיתני מעלליהם. 
<A NAME="19"> </A>
<B>יט</B> ואני, ככבש אלוף יובל לטבוח; ולא-ידעתי כי-עלי חשבו מחשבות, נשחיתה עץ בלחמו ונכרתנו מארץ חיים--ושמו, לא-יזכר עוד. 
<A NAME="20"> </A>
<B>כ</B> ויהוה צבאות שפט צדק, בחן כליות ולב; אראה נקמתך מהם, כי אליך גליתי את-ריבי.  {ס}</P>
<A NAME="21"> </A>
<P><B>כא</B> לכן, כה-אמר יהוה על-אנשי ענתות, המבקשים את-נפשך, לאמר:  לא תנבא בשם יהוה, ולא תמות בידנו.  {פ}</P>
<A NAME="22"> </A>
<P><B>כב</B> לכן, כה אמר יהוה צבאות, הנני פקד, עליהם:  הבחורים, ימתו בחרב, בניהם ובנותיהם, ימתו ברעב. 
<A NAME="23"> </A>
<B>כג</B> ושארית, לא תהיה להם:  כי-אביא רעה אל-אנשי ענתות, שנת פקדתם.  {ס}</P>

<HR>
<P CLASS=s>
<A HREF="x0.htm">תנ"ך</A> -
ירמיהו - <A HREF="x11.htm">הכול</A><BR>פרק
<A HREF="x1101.htm">א</A>
<A HREF="x1102.htm">ב</A>
<A HREF="x1103.htm">ג</A>
<A HREF="x1104.htm">ד</A>
<A HREF="x1105.htm">ה</A>
<A HREF="x1106.htm">ו</A>
<A HREF="x1107.htm">ז</A>
<A HREF="x1108.htm">ח</A>
<A HREF="x1109.htm">ט</A>
<A HREF="x1110.htm">י</A>
יא
<A HREF="x1112.htm">יב</A>
<A HREF="x1113.htm">יג</A>
<A HREF="x1114.htm">יד</A>
<A HREF="x1115.htm">טו</A>
<A HREF="x1116.htm">טז</A>
<A HREF="x1117.htm">יז</A>
<A HREF="x1118.htm">יח</A>
<A HREF="x1119.htm">יט</A>
<A HREF="x1120.htm">כ</A>
<A HREF="x1121.htm">כא</A>
<A HREF="x1122.htm">כב</A>
<A HREF="x1123.htm">כג</A>
<A HREF="x1124.htm">כד</A>
<A HREF="x1125.htm">כה</A>
<A HREF="x1126.htm">כו</A>
<A HREF="x1127.htm">כז</A>
<A HREF="x1128.htm">כח</A>
<A HREF="x1129.htm">כט</A>
<A HREF="x1130.htm">ל</A>
<A HREF="x1131.htm">לא</A>
<A HREF="x1132.htm">לב</A>
<A HREF="x1133.htm">לג</A>
<A HREF="x1134.htm">לד</A>
<A HREF="x1135.htm">לה</A>
<A HREF="x1136.htm">לו</A>
<A HREF="x1137.htm">לז</A>
<A HREF="x1138.htm">לח</A>
<A HREF="x1139.htm">לט</A>
<A HREF="x1140.htm">מ</A>
<A HREF="x1141.htm">מא</A>
<A HREF="x1142.htm">מב</A>
<A HREF="x1143.htm">מג</A>
<A HREF="x1144.htm">מד</A>
<A HREF="x1145.htm">מה</A>
<A HREF="x1146.htm">מו</A>
<A HREF="x1147.htm">מז</A>
<A HREF="x1148.htm">מח</A>
<A HREF="x1149.htm">מט</A>
<A HREF="x1150.htm">נ</A>
<A HREF="x1151.htm">נא</A>
<A HREF="x1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1111')</SCRIPT></P>
</BODY></HTML>
