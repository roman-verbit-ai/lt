<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2003 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - ירמיהו פרק לא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
ירמיהו - <A HREF="x11.htm">הכול</A><BR>פרק
<A HREF="x1101.htm">א</A>
<A HREF="x1102.htm">ב</A>
<A HREF="x1103.htm">ג</A>
<A HREF="x1104.htm">ד</A>
<A HREF="x1105.htm">ה</A>
<A HREF="x1106.htm">ו</A>
<A HREF="x1107.htm">ז</A>
<A HREF="x1108.htm">ח</A>
<A HREF="x1109.htm">ט</A>
<A HREF="x1110.htm">י</A>
<A HREF="x1111.htm">יא</A>
<A HREF="x1112.htm">יב</A>
<A HREF="x1113.htm">יג</A>
<A HREF="x1114.htm">יד</A>
<A HREF="x1115.htm">טו</A>
<A HREF="x1116.htm">טז</A>
<A HREF="x1117.htm">יז</A>
<A HREF="x1118.htm">יח</A>
<A HREF="x1119.htm">יט</A>
<A HREF="x1120.htm">כ</A>
<A HREF="x1121.htm">כא</A>
<A HREF="x1122.htm">כב</A>
<A HREF="x1123.htm">כג</A>
<A HREF="x1124.htm">כד</A>
<A HREF="x1125.htm">כה</A>
<A HREF="x1126.htm">כו</A>
<A HREF="x1127.htm">כז</A>
<A HREF="x1128.htm">כח</A>
<A HREF="x1129.htm">כט</A>
<A HREF="x1130.htm">ל</A>
לא
<A HREF="x1132.htm">לב</A>
<A HREF="x1133.htm">לג</A>
<A HREF="x1134.htm">לד</A>
<A HREF="x1135.htm">לה</A>
<A HREF="x1136.htm">לו</A>
<A HREF="x1137.htm">לז</A>
<A HREF="x1138.htm">לח</A>
<A HREF="x1139.htm">לט</A>
<A HREF="x1140.htm">מ</A>
<A HREF="x1141.htm">מא</A>
<A HREF="x1142.htm">מב</A>
<A HREF="x1143.htm">מג</A>
<A HREF="x1144.htm">מד</A>
<A HREF="x1145.htm">מה</A>
<A HREF="x1146.htm">מו</A>
<A HREF="x1147.htm">מז</A>
<A HREF="x1148.htm">מח</A>
<A HREF="x1149.htm">מט</A>
<A HREF="x1150.htm">נ</A>
<A HREF="x1151.htm">נא</A>
<A HREF="x1152.htm">נב</A>
</P>
<HR>

<H1>ירמיהו פרק לא</H1>

<A NAME="1"> </A>
<P><B>א</B> כה, אמר יהוה, מצא חן במדבר, עם שרידי חרב; הלוך להרגיעו, ישראל. 
<A NAME="2"> </A>
<B>ב</B> מרחוק, יהוה נראה לי; ואהבת עולם אהבתיך, על-כן משכתיך חסד. 
<A NAME="3"> </A>
<B>ג</B> עוד אבנך ונבנית, בתולת ישראל:  עוד תעדי תפיך, ויצאת במחול משחקים. 
<A NAME="4"> </A>
<B>ד</B> עוד תטעי כרמים, בהרי שמרון; נטעו נטעים, וחללו. 
<A NAME="5"> </A>
<B>ה</B> כי יש-יום, קראו נצרים בהר אפרים; קומו ונעלה ציון, אל-יהוה אלהינו.  {פ}</P>
<A NAME="6"> </A>
<P><B>ו</B> כי-כה אמר יהוה, רנו ליעקב שמחה, וצהלו, בראש הגוים; השמיעו הללו, ואמרו, הושע יהוה את-עמך, את שארית ישראל. 
<A NAME="7"> </A>
<B>ז</B> הנני מביא אותם מארץ צפון, וקבצתים מירכתי-ארץ--בם עור ופסח, הרה וילדת יחדו:  קהל גדול, ישובו הנה. 
<A NAME="8"> </A>
<B>ח</B> בבכי יבאו, ובתחנונים אובילם--אוליכם אל-נחלי מים, בדרך ישר לא יכשלו בה:  כי-הייתי לישראל לאב, ואפרים בכרי הוא.  {ס}</P>
<A NAME="9"> </A>
<P><B>ט</B> שמעו דבר-יהוה גוים, והגידו באיים ממרחק; ואמרו, מזרה ישראל יקבצנו, ושמרו, כרעה עדרו. 
<A NAME="10"> </A>
<B>י</B> כי-פדה יהוה, את-יעקב; וגאלו, מיד חזק ממנו. 
<A NAME="11"> </A>
<B>יא</B> ובאו, ורננו במרום-ציון, ונהרו אל-טוב יהוה על-דגן ועל-תירש ועל-יצהר, ועל-בני-צאן ובקר; והיתה נפשם כגן רוה, ולא-יוסיפו לדאבה עוד. 
<A NAME="12"> </A>
<B>יב</B> אז תשמח בתולה במחול, ובחרים וזקנים יחדו; והפכתי אבלם לששון ונחמתים, ושמחתים מיגונם. 
<A NAME="13"> </A>
<B>יג</B> ורויתי נפש הכהנים, דשן; ועמי את-טובי ישבעו, נאם-יהוה.  {ס}</P>
<A NAME="14"> </A>
<P><B>יד</B> כה אמר יהוה, קול ברמה נשמע נהי בכי תמרורים--רחל, מבכה על-בניה; מאנה להנחם על-בניה, כי איננו.  {ס}</P>
<A NAME="15"> </A>
<P><B>טו</B> כה אמר יהוה, מנעי קולך מבכי, ועיניך, מדמעה:  כי יש שכר לפעלתך נאם-יהוה, ושבו מארץ אויב. 
<A NAME="16"> </A>
<B>טז</B> ויש-תקוה לאחריתך, נאם-יהוה; ושבו בנים, לגבולם.  {ס}</P>
<A NAME="17"> </A>
<P><B>יז</B> שמוע שמעתי, אפרים מתנודד, יסרתני ואוסר, כעגל לא למד; השבני ואשובה, כי אתה יהוה אלהי. 
<A NAME="18"> </A>
<B>יח</B> כי-אחרי שובי, נחמתי, ואחרי הודעי, ספקתי על-ירך; בשתי וגם-נכלמתי, כי נשאתי חרפת נעורי. 
<A NAME="19"> </A>
<B>יט</B> הבן יקיר לי אפרים, אם ילד שעשעים--כי-מדי דברי בו, זכר אזכרנו עוד; על-כן, המו מעי לו--רחם ארחמנו, נאם-יהוה.  {ס}</P>
<A NAME="20"> </A>
<P><B>כ</B> הציבי לך צינים, שמי לך תמרורים--שתי לבך, למסלה דרך הלכתי (הלכת); שובי בתולת ישראל, שבי אל-עריך אלה. 
<A NAME="21"> </A>
<B>כא</B> עד-מתי תתחמקין, הבת השובבה:  כי-ברא יהוה חדשה בארץ, נקבה תסובב גבר.  {ס}</P>
<A NAME="22"> </A>
<P><B>כב</B> כה-אמר יהוה צבאות, אלהי ישראל, עוד יאמרו את-הדבר הזה בארץ יהודה ובעריו, בשובי את-שבותם:  יברכך יהוה נוה-צדק, הר הקדש. 
<A NAME="23"> </A>
<B>כג</B> וישבו בה יהודה וכל-עריו, יחדו:  אכרים, ונסעו בעדר. 
<A NAME="24"> </A>
<B>כד</B> כי הרויתי, נפש עיפה; וכל-נפש דאבה, מלאתי. 
<A NAME="25"> </A>
<B>כה</B> על-זאת, הקיצתי ואראה; ושנתי, ערבה לי.  {ס}</P>
<A NAME="26"> </A>
<P><B>כו</B> הנה ימים באים, נאם-יהוה; וזרעתי, את-בית ישראל ואת-בית יהודה, זרע אדם, וזרע בהמה. 
<A NAME="27"> </A>
<B>כז</B> והיה כאשר שקדתי עליהם, לנתוש ולנתוץ ולהרס--ולהאביד ולהרע:  כן אשקד עליהם לבנות ולנטע, נאם-יהוה. 
<A NAME="28"> </A>
<B>כח</B> בימים ההם--לא-יאמרו עוד, אבות אכלו בסר; ושני בנים, תקהינה. 
<A NAME="29"> </A>
<B>כט</B> כי אם-איש בעונו, ימות:  כל-האדם האכל הבסר, תקהינה שניו.  {ס}</P>
<A NAME="30"> </A>
<P><B>ל</B> הנה ימים באים, נאם-יהוה; וכרתי, את-בית ישראל ואת-בית יהודה--ברית חדשה. 
<A NAME="31"> </A>
<B>לא</B> לא כברית, אשר כרתי את-אבותם, ביום החזיקי בידם, להוציאם מארץ מצרים:  אשר-המה הפרו את-בריתי, ואנכי בעלתי בם--נאם-יהוה. 
<A NAME="32"> </A>
<B>לב</B> כי זאת הברית אשר אכרת את-בית ישראל אחרי הימים ההם, נאם-יהוה, נתתי את-תורתי בקרבם, ועל-לבם אכתבנה; והייתי להם לאלהים, והמה יהיו-לי לעם. 
<A NAME="33"> </A>
<B>לג</B> ולא ילמדו עוד, איש את-רעהו ואיש את-אחיו לאמר, דעו, את-יהוה:  כי-כולם ידעו אותי למקטנם ועד-גדולם, נאם-יהוה--כי אסלח לעונם, ולחטאתם לא אזכר-עוד.  {ס}</P>
<A NAME="34"> </A>
<P><B>לד</B> כה אמר יהוה, נתן שמש לאור יומם, חקת ירח וכוכבים, לאור לילה; רגע הים ויהמו גליו, יהוה צבאות שמו. 
<A NAME="35"> </A>
<B>לה</B> אם-ימשו החקים האלה, מלפני--נאם-יהוה; גם זרע ישראל ישבתו, מהיות גוי לפני--כל-הימים.  {ס}</P>
<A NAME="36"> </A>
<P><B>לו</B> כה אמר יהוה, אם-ימדו שמים מלמעלה, ויחקרו מוסדי-ארץ, למטה:  גם-אני אמאס בכל-זרע ישראל, על-כל-אשר עשו--נאם-יהוה.  {ס}</P>
<A NAME="37"> </A>
<P><B>לז</B> הנה ימים    (באים), נאם-יהוה; ונבנתה העיר ליהוה, ממגדל חננאל שער הפנה. 
<A NAME="38"> </A>
<B>לח</B> ויצא עוד קוה (קו) המדה, נגדו, על, גבעת גרב; ונסב, געתה. 
<A NAME="39"> </A>
<B>לט</B> וכל-העמק הפגרים והדשן וכל-השרמות (השדמות) עד-נחל קדרון עד-פנת שער הסוסים, מזרחה--קדש, ליהוה:  לא-ינתש ולא-יהרס עוד, לעולם.  {פ}</P>

<HR>
<P CLASS=s>
<A HREF="x0.htm">תנ"ך</A> -
ירמיהו - <A HREF="x11.htm">הכול</A><BR>פרק
<A HREF="x1101.htm">א</A>
<A HREF="x1102.htm">ב</A>
<A HREF="x1103.htm">ג</A>
<A HREF="x1104.htm">ד</A>
<A HREF="x1105.htm">ה</A>
<A HREF="x1106.htm">ו</A>
<A HREF="x1107.htm">ז</A>
<A HREF="x1108.htm">ח</A>
<A HREF="x1109.htm">ט</A>
<A HREF="x1110.htm">י</A>
<A HREF="x1111.htm">יא</A>
<A HREF="x1112.htm">יב</A>
<A HREF="x1113.htm">יג</A>
<A HREF="x1114.htm">יד</A>
<A HREF="x1115.htm">טו</A>
<A HREF="x1116.htm">טז</A>
<A HREF="x1117.htm">יז</A>
<A HREF="x1118.htm">יח</A>
<A HREF="x1119.htm">יט</A>
<A HREF="x1120.htm">כ</A>
<A HREF="x1121.htm">כא</A>
<A HREF="x1122.htm">כב</A>
<A HREF="x1123.htm">כג</A>
<A HREF="x1124.htm">כד</A>
<A HREF="x1125.htm">כה</A>
<A HREF="x1126.htm">כו</A>
<A HREF="x1127.htm">כז</A>
<A HREF="x1128.htm">כח</A>
<A HREF="x1129.htm">כט</A>
<A HREF="x1130.htm">ל</A>
לא
<A HREF="x1132.htm">לב</A>
<A HREF="x1133.htm">לג</A>
<A HREF="x1134.htm">לד</A>
<A HREF="x1135.htm">לה</A>
<A HREF="x1136.htm">לו</A>
<A HREF="x1137.htm">לז</A>
<A HREF="x1138.htm">לח</A>
<A HREF="x1139.htm">לט</A>
<A HREF="x1140.htm">מ</A>
<A HREF="x1141.htm">מא</A>
<A HREF="x1142.htm">מב</A>
<A HREF="x1143.htm">מג</A>
<A HREF="x1144.htm">מד</A>
<A HREF="x1145.htm">מה</A>
<A HREF="x1146.htm">מו</A>
<A HREF="x1147.htm">מז</A>
<A HREF="x1148.htm">מח</A>
<A HREF="x1149.htm">מט</A>
<A HREF="x1150.htm">נ</A>
<A HREF="x1151.htm">נא</A>
<A HREF="x1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x1131')</SCRIPT></P>
</BODY></HTML>
