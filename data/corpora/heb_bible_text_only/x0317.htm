<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="x.css" TYPE="text/css">
<TITLE>תנ"ך בכתיב המסורה - ויקרא פרק יז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
ויקרא - <A HREF="x03.htm">הכול</A><BR>פרק
<A HREF="x0301.htm">א</A>
<A HREF="x0302.htm">ב</A>
<A HREF="x0303.htm">ג</A>
<A HREF="x0304.htm">ד</A>
<A HREF="x0305.htm">ה</A>
<A HREF="x0306.htm">ו</A>
<A HREF="x0307.htm">ז</A>
<A HREF="x0308.htm">ח</A>
<A HREF="x0309.htm">ט</A>
<A HREF="x0310.htm">י</A>
<A HREF="x0311.htm">יא</A>
<A HREF="x0312.htm">יב</A>
<A HREF="x0313.htm">יג</A>
<A HREF="x0314.htm">יד</A>
<A HREF="x0315.htm">טו</A>
<A HREF="x0316.htm">טז</A>
יז
<A HREF="x0318.htm">יח</A>
<A HREF="x0319.htm">יט</A>
<A HREF="x0320.htm">כ</A>
<A HREF="x0321.htm">כא</A>
<A HREF="x0322.htm">כב</A>
<A HREF="x0323.htm">כג</A>
<A HREF="x0324.htm">כד</A>
<A HREF="x0325.htm">כה</A>
<A HREF="x0326.htm">כו</A>
<A HREF="x0327.htm">כז</A>
</P>
<HR>

<H1>ויקרא פרק יז</H1>

<A NAME="1"> </A>
<P><B>א</B> וידבר יהוה, אל-משה לאמר. 
<A NAME="2"> </A>
<B>ב</B> דבר אל-אהרן ואל-בניו, ואל כל-בני ישראל, ואמרת, אליהם:  זה הדבר, אשר-צוה יהוה לאמר. 
<A NAME="3"> </A>
<B>ג</B> איש איש, מבית ישראל, אשר ישחט שור או-כשב או-עז, במחנה; או אשר ישחט, מחוץ למחנה. 
<A NAME="4"> </A>
<B>ד</B> ואל-פתח אהל מועד, לא הביאו, להקריב קרבן ליהוה, לפני משכן יהוה--דם יחשב לאיש ההוא, דם שפך, ונכרת האיש ההוא, מקרב עמו. 
<A NAME="5"> </A>
<B>ה</B> למען אשר יביאו בני ישראל, את-זבחיהם אשר הם זבחים על-פני השדה, והביאם ליהוה אל-פתח אהל מועד, אל-הכהן; וזבחו זבחי שלמים, ליהוה--אותם. 
<A NAME="6"> </A>
<B>ו</B> וזרק הכהן את-הדם על-מזבח יהוה, פתח אהל מועד; והקטיר החלב, לריח ניחח ליהוה. 
<A NAME="7"> </A>
<B>ז</B> ולא-יזבחו עוד, את-זבחיהם, לשעירם, אשר הם זנים אחריהם:  חקת עולם תהיה-זאת להם, לדרתם. 
<A NAME="8"> </A>
<B>ח</B> ואלהם תאמר--איש איש מבית ישראל, ומן-הגר אשר-יגור בתוכם:  אשר-יעלה עלה, או-זבח. 
<A NAME="9"> </A>
<B>ט</B> ואל-פתח אהל מועד, לא יביאנו, לעשות אתו, ליהוה--ונכרת האיש ההוא, מעמיו. 
<A NAME="10"> </A>
<B>י</B> ואיש איש מבית ישראל, ומן-הגר הגר בתוכם, אשר יאכל, כל-דם--ונתתי פני, בנפש האכלת את-הדם, והכרתי אתה, מקרב עמה. 
<A NAME="11"> </A>
<B>יא</B> כי נפש הבשר, בדם הוא, ואני נתתיו לכם על-המזבח, לכפר על-נפשתיכם:  כי-הדם הוא, בנפש יכפר. 
<A NAME="12"> </A>
<B>יב</B> על-כן אמרתי לבני ישראל, כל-נפש מכם לא-תאכל דם; והגר הגר בתוככם, לא-יאכל דם. 
<A NAME="13"> </A>
<B>יג</B> ואיש איש מבני ישראל, ומן-הגר הגר בתוכם, אשר יצוד ציד חיה או-עוף, אשר יאכל--ושפך, את-דמו, וכסהו, בעפר. 
<A NAME="14"> </A>
<B>יד</B> כי-נפש כל-בשר, דמו בנפשו הוא, ואמר לבני ישראל, דם כל-בשר לא תאכלו:  כי נפש כל-בשר דמו הוא, כל-אכליו יכרת. 
<A NAME="15"> </A>
<B>טו</B> וכל-נפש, אשר תאכל נבלה וטרפה, באזרח, ובגר:  וכבס בגדיו ורחץ במים, וטמא עד-הערב--וטהר. 
<A NAME="16"> </A>
<B>טז</B> ואם לא יכבס, ובשרו לא ירחץ--ונשא, עונו.  {פ}</P>

<HR>
<P CLASS=s>
<A HREF="x0.htm">תנ"ך</A> -
ויקרא - <A HREF="x03.htm">הכול</A><BR>פרק
<A HREF="x0301.htm">א</A>
<A HREF="x0302.htm">ב</A>
<A HREF="x0303.htm">ג</A>
<A HREF="x0304.htm">ד</A>
<A HREF="x0305.htm">ה</A>
<A HREF="x0306.htm">ו</A>
<A HREF="x0307.htm">ז</A>
<A HREF="x0308.htm">ח</A>
<A HREF="x0309.htm">ט</A>
<A HREF="x0310.htm">י</A>
<A HREF="x0311.htm">יא</A>
<A HREF="x0312.htm">יב</A>
<A HREF="x0313.htm">יג</A>
<A HREF="x0314.htm">יד</A>
<A HREF="x0315.htm">טו</A>
<A HREF="x0316.htm">טז</A>
יז
<A HREF="x0318.htm">יח</A>
<A HREF="x0319.htm">יט</A>
<A HREF="x0320.htm">כ</A>
<A HREF="x0321.htm">כא</A>
<A HREF="x0322.htm">כב</A>
<A HREF="x0323.htm">כג</A>
<A HREF="x0324.htm">כד</A>
<A HREF="x0325.htm">כה</A>
<A HREF="x0326.htm">כו</A>
<A HREF="x0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x0317')</SCRIPT></P>
</BODY></HTML>
