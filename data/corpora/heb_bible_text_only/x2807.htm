<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="xr.css" TYPE="text/css">
<TITLE>תנ"ך בכתיב המסורה - משלי פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="x0.htm">תנ"ך</A> -
משלי - <A HREF="x28.htm">הכול</A><BR>פרק
<A HREF="x2801.htm">א</A>
<A HREF="x2802.htm">ב</A>
<A HREF="x2803.htm">ג</A>
<A HREF="x2804.htm">ד</A>
<A HREF="x2805.htm">ה</A>
<A HREF="x2806.htm">ו</A>
ז
<A HREF="x2808.htm">ח</A>
<A HREF="x2809.htm">ט</A>
<A HREF="x2810.htm">י</A>
<A HREF="x2811.htm">יא</A>
<A HREF="x2812.htm">יב</A>
<A HREF="x2813.htm">יג</A>
<A HREF="x2814.htm">יד</A>
<A HREF="x2815.htm">טו</A>
<A HREF="x2816.htm">טז</A>
<A HREF="x2817.htm">יז</A>
<A HREF="x2818.htm">יח</A>
<A HREF="x2819.htm">יט</A>
<A HREF="x2820.htm">כ</A>
<A HREF="x2821.htm">כא</A>
<A HREF="x2822.htm">כב</A>
<A HREF="x2823.htm">כג</A>
<A HREF="x2824.htm">כד</A>
<A HREF="x2825.htm">כה</A>
<A HREF="x2826.htm">כו</A>
<A HREF="x2827.htm">כז</A>
<A HREF="x2828.htm">כח</A>
<A HREF="x2829.htm">כט</A>
<A HREF="x2830.htm">ל</A>
<A HREF="x2831.htm">לא</A>
</P>
<HR>

<H1>משלי פרק ז</H1>

<A NAME="1"> </A>
<P><B>א</B>  בני, שמר אמרי;    ומצותי, תצפן אתך.<BR>
<A NAME="2"> </A>
<B>ב</B>  שמר מצותי וחיה;    ותורתי, כאישון עיניך.<BR>
<A NAME="3"> </A>
<B>ג</B>  קשרם על-אצבעתיך;    כתבם, על-לוח לבך.<BR>
<A NAME="4"> </A>
<B>ד</B>  אמר לחכמה, אחתי את;    ומדע, לבינה תקרא.<BR>
<A NAME="5"> </A>
<B>ה</B>  לשמרך, מאשה זרה;    מנכריה, אמריה החליקה.<BR>
<A NAME="6"> </A>
<B>ו</B>  כי, בחלון ביתי--    בעד אשנבי נשקפתי.<BR>
<A NAME="7"> </A>
<B>ז</B>  וארא בפתאים, אבינה בבנים--    נער חסר-לב.<BR>
<A NAME="8"> </A>
<B>ח</B>  עבר בשוק, אצל פנה;    ודרך ביתה יצעד.<BR>
<A NAME="9"> </A>
<B>ט</B>  בנשף-בערב יום;    באישון לילה, ואפלה.<BR>
<A NAME="10"> </A>
<B>י</B>  והנה אשה, לקראתו;    שית זונה, ונצרת לב.<BR>
<A NAME="11"> </A>
<B>יא</B>  המיה היא וסררת;    בביתה, לא-ישכנו רגליה.<BR>
<A NAME="12"> </A>
<B>יב</B>  פעם, בחוץ--פעם ברחבות;    ואצל כל-פנה תארב.<BR>
<A NAME="13"> </A>
<B>יג</B>  והחזיקה בו, ונשקה לו;    העזה פניה, ותאמר לו.<BR>
<A NAME="14"> </A>
<B>יד</B>  זבחי שלמים עלי;    היום, שלמתי נדרי.<BR>
<A NAME="15"> </A>
<B>טו</B>  על-כן, יצאתי לקראתך;    לשחר פניך, ואמצאך.<BR>
<A NAME="16"> </A>
<B>טז</B>  מרבדים, רבדתי ערשי;    חטבות, אטון מצרים.<BR>
<A NAME="17"> </A>
<B>יז</B>  נפתי משכבי--    מר אהלים, וקנמון.<BR>
<A NAME="18"> </A>
<B>יח</B>  לכה נרוה דדים, עד-הבקר;    נתעלסה, באהבים.<BR>
<A NAME="19"> </A>
<B>יט</B>  כי אין האיש בביתו;    הלך, בדרך מרחוק.<BR>
<A NAME="20"> </A>
<B>כ</B>  צרור-הכסף, לקח בידו;    ליום הכסא, יבא ביתו.<BR>
<A NAME="21"> </A>
<B>כא</B>  הטתו, ברב לקחה;    בחלק שפתיה, תדיחנו.<BR>
<A NAME="22"> </A>
<B>כב</B>  הולך אחריה, פתאם:    כשור, אל-טבח יבא; וכעכס, אל-מוסר אויל.<BR>
<A NAME="23"> </A>
<B>כג</B>  עד יפלח חץ, כבדו--    כמהר צפור אל-פח;<BR>ולא-ידע,    כי-בנפשו הוא.<BR>
<A NAME="24"> </A>
<B>כד</B>  ועתה בנים, שמעו-לי;    והקשיבו, לאמרי-פי.<BR>
<A NAME="25"> </A>
<B>כה</B>  אל-ישט אל-דרכיה לבך;    אל-תתע, בנתיבותיה.<BR>
<A NAME="26"> </A>
<B>כו</B>  כי-רבים חללים הפילה;    ועצמים, כל-הרגיה.<BR>
<A NAME="27"> </A>
<B>כז</B>  דרכי שאול ביתה;    ירדות, אל-חדרי-מות.</P>

<HR>
<P CLASS=s>
<A HREF="x0.htm">תנ"ך</A> -
משלי - <A HREF="x28.htm">הכול</A><BR>פרק
<A HREF="x2801.htm">א</A>
<A HREF="x2802.htm">ב</A>
<A HREF="x2803.htm">ג</A>
<A HREF="x2804.htm">ד</A>
<A HREF="x2805.htm">ה</A>
<A HREF="x2806.htm">ו</A>
ז
<A HREF="x2808.htm">ח</A>
<A HREF="x2809.htm">ט</A>
<A HREF="x2810.htm">י</A>
<A HREF="x2811.htm">יא</A>
<A HREF="x2812.htm">יב</A>
<A HREF="x2813.htm">יג</A>
<A HREF="x2814.htm">יד</A>
<A HREF="x2815.htm">טו</A>
<A HREF="x2816.htm">טז</A>
<A HREF="x2817.htm">יז</A>
<A HREF="x2818.htm">יח</A>
<A HREF="x2819.htm">יט</A>
<A HREF="x2820.htm">כ</A>
<A HREF="x2821.htm">כא</A>
<A HREF="x2822.htm">כב</A>
<A HREF="x2823.htm">כג</A>
<A HREF="x2824.htm">כד</A>
<A HREF="x2825.htm">כה</A>
<A HREF="x2826.htm">כו</A>
<A HREF="x2827.htm">כז</A>
<A HREF="x2828.htm">כח</A>
<A HREF="x2829.htm">כט</A>
<A HREF="x2830.htm">ל</A>
<A HREF="x2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('x2807')</SCRIPT></P>
</BODY></HTML>
